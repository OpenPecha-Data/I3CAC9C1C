༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG17024
11KG17061
ImageGroup:
ISBN:
LCCN:
n/a
N:
17540921366
Title:
ཧོར་འདུལ་གཡུལ་རྒྱལ་ལྷའི་རྔ་སྒྲ།
hor 'dul g.yul rgyal lha'i rnga sgra/
Author:
||n/a
Descriptor:
Original Publication:
Place:
n/a
n/a;n/a
khreng tu'u/
si khron mi rigs dpe skrun khang/
1999
Publisher:
Date:
Volume:
Total Volumes:
TBRC Pages:
In/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Avenue, Cambridge,
MA 02138, USA. Comments: 3/2014



2
)
ODe
གླིང་རྗེ་གེ་སར་རྒྱལ་པོའི་སྒྲུང་།
ཧོར་འདལ་གཡུལ་རྒྱལ་ལྷའི་རྔ་སྒྲ།
តារាជាជា
E
སི་ཁྲོན་མི་རིགས་དཔེ་སྐྲུན་ཁང་།



དང་ར
*
གླིང་རྗེ་གེ་སར་རྒྱལ་པོའི་སྒྲུང་།
གླི
Ji
ཧོང་འདུལ་གཡུལ་རྒྱལ་ལྷའི་རྔ་སྒྲ།
དེ ་ ། ར ་ བ ད ་རི ག ན།་ དཔེ་རྒྱུན་



:
་
1:|:
1:
| བལ་
།
::
དཀར་ཆག
（3）
འགོ་བརྗོད། ...
ལེའུ་དང་པོ། ལྷ་ཀླུ་གཉན་གསུམ་སྤྲུལ་པ་ཡིས། །བསྐུལ་མ་བཏབ་བཞིན་
སེང་ཆེན་རྗེ། །ཧོར་སེར་དགྲ་ཤ་ལེན་པའི་ཕྱིར། །མི་རྟ་ཁེར་འགྲོས་་་
ཧོར་ལ་བསྐྱོད། .......
.... ... (6)
ལེའུ་གཉིས་པ། འབུམ་པའི་ལྷ་སྲས་ཞལ་དཀར་གྱིས། །སྐྱ་ཁྲ་ཧོར་པའི་སྐུ་
སྐྱེ་བླངས། །ཁང་བརྩེགས་མཆོད་རྟེན་སྤེན་པད་ནས། །ནུ་བོ་སེང་ཆེན་
རྗེ་དང་མཇལ།
• ༠༠• (33)
ལེའུ་གསུམ་པ། གླིང་རྗེ་ཧོར་ཡུལ་ཕེབས་ལམ་དུ། །ཧོར་གྱི་སྒོ་སྲུང་བདུད་
རྣམས་བཏུལ། །ཐེའུ་རང་བུ་མོ་སྤུན་གསུམ་དེ། །དམ་ལ་བཏགས་ནས་
གྲོགས་སུ་སྦྲན། ......
.………………. (49)
ལེའུ་བཞི་པ། སེང་ཆེན་རྨ་ཆུའི་གྲུ་ཁར་འབྱོར། །གྲུ་དཔོན་སངས་རྒྱས་་་
སྐྱབས་དང་མཇལ། །བདུད་ཀྱི་གྲུ་པ་གཉིས་པོ་དེ། །ཧོར་ཆུའི་གཏིང་
དུ་བསྣུབས་ཏེ་བསྒྲལ། ....
........ (58)
ལེའུ་ལྔ་པ། སྐུ་རྗེ་ནོར་བུ་དགྲ་འདུལ་གྱིས། །བླ་མ་གསེར་ཞྭ་ཅན་དུ་སྤྲུལ། །
ཧོར་གྱི་རྒྱལ་བློན་ཐམས་ཅད་ལ། །དམུ་གབ་ཕབ་པའི་དབང་ཞིག་་་་
བསྐུར།།
....• (68)
ལེའུ་དྲུག་པ། གླིང་རྗེས་གསེར་གྱི་ཕྱག་གདུབ་དེ། །འབྲུག་མོར་བསྐུར་་་་
ཡང་ངོས་མ་ཟིན། །མགར་ཟ་ཆོས་སྒྲོན་གྲོགས་སུ་བཀུག །བདེ་སྟོང་



མྱུར་ལམ་ཕྱག་རྒྱར་བཞེས། །
... (80)
ལེའུ་བདུན་པ། སྦ་ཆེན་ཉ་ཚང་གོང་མ་རུ། །ཉ་ཆེན་སྤྲ་བ་ཁ་ཆེར་སྤྲུལ། །
ཧོར་ཆུ་དཀྲུགས་ནས་ཤཱ་འོད་བརྒྱུགས། །གྲུ་པ་སྡེ་ཆེན་བཅུ་གཉིས་་་
བརླགས། ..........
... (85)
ལེའུ་བརྒྱད་པ། ཧོར་ལ་ལྟས་ངན་སྣ་ཚོགས་ཤར། །གེ་སར་འཇང་གི་མོ་་་
མར་སྤྲུལ། །ལྟས་ངན་བཟློག་པའི་རིམ་གྲོ་ནི། །གུར་དཀར་སྤྲེལ་་་
མགྱོགས་བཀྱགས་དགོས་གསུངས། ...... .. …(89)
ལེའུ་དགུ་པ། སེང་ཆེན་འཛམ་པ་སྤུན་གསུམ་སྤྲུལ། །གུར་དཀར་དགུང་་
ལ་སྤྲེལ་མགྱོགས་བཀྱགས། །དེ་ནས་གཅིན་སྐྱག་ཁྲོན་པར་འཕངས། །
སྲོག་གི་ཁུག་པ་བཅུ་བདུན་བཅད། .………..... …… … ，，， (99)
ལེའུ་བཅུ་པ། བླ་རི་རྡོ་རྗེ་རྩེ་དགུ་ནས། །ཧོར་གྱི་བསང་མཆོད་འབུལ་་་་
མཁན་རྣམས། །མེ་དཔུང་འབར་བའི་ཀློང་དུ་བསྲེག །བར་ཐེལ་ཁྲ་བོ་
དམ་ལ་བཏགས། ..… …....……..….……………..……….…......(112)
ལེའུ་བཅུ་གཅིག་པ། རྩྭ་ར་པདྨ་སྟོང་ལྡན་དུ། །ཆོ་འཕྲུལ་བསྟན་ཏེ་སྒར་་་་
ཆེན་བབས། །ཧོར་ཆུ་ཁམ་པ་རབ་མེད་ནས། །ཧོར་རྒྱལ་བླ་ཉ་བཟུང་
ནང་སྟེ་བསྒྲལ། ..………
...... .…...…….…。。。。- (116)
ལེའུ་བཅུ་གཉིས་པ། གླིང་རྗེས་རྒྱ་ཕྲུག་ཐང་རྙེད་སྤྲུལ། །ཧོར་བློན་ཤེད་་་
ཆེན་ཀླད་ཁྲག་གཏོར། །འཆང་ལྷ་སྨུག་པོ་དོང་ཞབས་མནན། །བླ་སྟག་
བསྒྲལ་ཞིང་ལྕགས་ཚ་བཏུལ། ..
- (128）
ལེའུ་བཅུ་གསུམ་པ། ཐང་རྙེད་འཕྲུལ་གྱིས་ཧོར་རྗེ་ལ། །བླ་གྲི་གསེར་འཕྲུ་
མགར་བ་ཡི།།གོ་སྐབས་དང་བསྟུན་བདུད་རྒྱལ་དེ།།གཉའ་སྒ་བསྟད་་་



པའི་གྲ་སྒྲིག་བྱས། ...........
..….….……. (147)
ལེའུ་བཅུ་བཞི་པ། གེ་སར་རང་གཟུགས་དངོས་སུ་ངོམས། །གུར་དཀར་་
གཉའ་སྒ་བསྟད་ནས་བསྒྲལ། །ཁྲ་ལུས་རྒྱ་ཚས་དགྲ་ཁྲག་གསོལ། །དེ་
ནས་དག་པའི་ཞིང་དུ་གཤེགས། .......................…... (152)
ལེའུ་བཅོ་ལྔ་པ། གླིང་རྗེས་སྟོབས་ཆེན་བྲག་ལ་འཛེར། །གུར་དཀར་་་་
རྗེས་འབྲུག་མོ་ཡིས། །འཁོན་ལན་སློག་རྐྱེན་བསྒྲལ་དགོངས་ཀྱང་། །
གནམ་སྨན་དཀར་མོས་བར་འདུམ་མཛད། ........…...... (173)
ལེའུ་བཅུ་དྲུག་པ། གླིང་རྗེས་ཐང་རྩེ་གསོལ་དཔོན་བསྐོས། །ཤན་པ་་༌་་་
བཙོན་པའི་གྲལ་དུ་བཞག །འབྲུག་མོས་སྙིང་ནས་འགྱོད་བཤགས་བྱས། །
ཧོར་སྡེར་ཆོས་ཁྲིམས་རྒྱལ་ཁྲིམས་བཙུགས། ..........…..(180)
ལེའུ་བཅུ་བདུན་པ། སེང་ཆེན་ཕྲིན་ལས་རྣམ་པར་རྒྱལ། ཁྲ་མོ་གླིང་ལ་་་་
ཚུར་ཕེབས་སྐབས།།དགྲ་ལྷ་ལ་སོགས་དཔོན་བློན་གྱིས། །བསུ་མ་་་་་
གཟབ་ཅིང་རྒྱས་པར་བྱས།
མཇུག་བྱང་།….…….
བད• •(201）
༠༠༠༠༠༠༠༠(189）



”
。



༄༅། །འཛམ་གླིང་གེ་སར་རྒྱལ་པོའི་རྣམ་ཐར་ལས
ཧོར་འདུལ་གྱི་རྟོགས་པ་བརྗོད་པ་གཡུལ་རྒྱལ་
ལྷའི་རྔ་སྒྲ་ཞེས་བྱ་བ་བཞུགས་སོ།།
ཟླ་གསལ་གྱིས་བསྒྲིགས་པ།



ਸਨ
ਸਕਦੇ
ਹਨ ਤੇ



1:|:
1:| །
འགོ་བརྗོད། ་་་་
2
མོ་ས་སྟེ།
རྒྱལ་བ་ཀུན་གྱི་གསང་གསུམ་ཡེ་ཤེས་གར། །
རིགས་གསུམ་སེམས་དཔའ་དང་ནི་མཚོ་སྐྱེས་རྗེའི།།
རྣམ་རོལ་གཅིག་བསྡུས་དཔའ་གཏུམ་དགྲ་ལྷའི་སྐུར།།
ཡོངས་ཤར་སེང་ཆེན་དགྲ་འདུལ་རྒྱལ་པོར་འདུད། །
སྒྱུ་མའི་རྣམ་ཐར་གྲུབ་པའི་དབང་ཕྱུག་རྣམས།། །༧) 1:|: པར་
དུ་མའི་སྣང་བར་སྣ་ཚོགས་གཟུགས་སྟོན་ཕྱིར།།
འདི་ཞེས་བྱིས་བློས་གཅིག་ཏུ་དཔག་དཀའ་ཡང་།།
བདག་ཡིད་དད་མཚོར་ཤར་བའི་རྣམ་ཐར་ཟླ།།
གེ་སར་སྐྱེས་མཆོག་ནོར་བུ་དེ་ཉིད་ཀྱིས། །
ཧོར་བདུད་མ་རུང་ཆམས་ལ་ཕབ་པའི་ཚུལ། །
གཡུལ་རྒྱལ་ལྷ་ཡི་རྔ་སྒྲ་བྱ་བ་འདི།།
འབྲི་བར་བགྱིའོ་དགྲ་ལྷས་ཤིས་པ་སྩོལ། ། ཁོ་ན་
ཞེས་ཚིག་གི་མེ་ཏོག་སྔོན་དུ་འཐོར་ནས་དོན་གྱི་ལོ་རྒྱུས་མདོ་ཙམ་བཤད་
པར་བྱ་སྟེ། དེ་ཡང་འཛམ་གླིང་སེང་ཆེན་རྒྱལ་པོ་ཞེས་པ་རྒྱལ་སྲས་རིགས་གསུམ་



མགོན་པོའི་རྣམ་འཕྲུལ་གཅིག་ཏུ་བསྡུས་ཏེ་མི་རྗེའི་རྣམ་པར་བསྟན་པ་རྒྱལ་པོ་
ཨིན་ཊ་བྷོ་དྷི་དཔལ་མཉམ་མེད་ཤཱཀྱའི་རྒྱལ་པོའི་སྐུ་དུས་སུ་གསང་སྔགས་ཀྱི་་་
དཀྱིལ་འཁོར་ཆེན་པོར་སྨིན་པར་མཛད་པའི་ཚེ་རྟོགས་གྲོལ་དུས་མཉམ་དུ་གྱུར་
ཏེ་ཚོམ་བུ་གསུམ་བཅས་རིག་འཛིན་གྱི་ཞིང་དུ་གཤེགས་པའི་རྒྱལ་པོ་དེ་ཉིད་་་་
སླར་ཡང་ལྷ་ཡུལ་དུ་ལྷ་ཕྲུག་སྣང་བ་འོད་ལྡན་ཞེས་བྱ་བའི་གཟུགས་སྐུའི་རྣམ་་་
པར་བསྟན་ཏེ་ལྷ་རྣམས་སྨིན་གྲོལ་གྱི་ལམ་ལ་འགོད་ཅིང་བཞུགས་པ་ལ་བོད་་་
གངས་ཅན་གྱི་ལྗོངས་སུ་རྒྱལ་བའི་བསྟན་པ་རིན་པོ་ཆེ་སྤེལ་བའི་སླད་དུ་མཐའ་
བཞིའི་བདུད་སྲིན་མ་རུང་པ་ཞི་བས་མི་འདུལ་བ་རྣམས་དྲག་པོ་མངོན་སྤྱོད་་་་
ཀྱིས་འདུལ་ཕྱིར་ལྷ་བུ་ཉིད་དམག་དཔོན་རིན་པོ་ཆེའི་གཟུགས་སྐུར་བཞེངས་་་
པའི་འགྲོ་དོན་དུས་ལ་བབ་ཕྱིར་མ་ཚོགས་ཌཀྐི་རྣམས་ཀྱིས་བརྡ་གླུས་བསྐུལ། སྤྱི་
དཔོན་སོགས་ལས་ཅན་རྣམས་ཀྱིས་གསོལ་བ་བཏབ་པས་སྨོན་ལམ་དང་ཐུགས་
རྗེའི་དབང་གིས་འཛམ་གླིང་ནོར་བུ་དགྲ་འདུལ་ཉིད་ཤར་གླིང་དཀར་སྟོད་དུ་
ཀླུ་གཉན་མི་གསུམ་བཤོས་པའི་སྲས་སུ་སྐུ་འཁྲུངས། ཕྱོགས་བཅུའི་རྒྱལ་བས་་་་
བྱིན་གྱིས་བརླབས། རིགས་འཛིན་པདྨ་ཀཱ་རས་རྗེས་སུ་བཟུང་། ཕྱི་ནང་གསང་་
གསུམ་གྱི་དབང་ཁྲིད་གདམས་ངག་ཐམས་ཅད་ཆིག་རྫོགས་མཛད། མཆོག་ཐུན་
གྱི་དངོས་གྲུབ་བརྙེས། མེ་ཕྲེང་རྩལ་དང་གཉིས་མེད་དུ་གྱུར་ནས། དགུང་ལོ་་་་
ཆུང་ངུའི་དུས་ནས་སྦས་ཚུལ་བརྟུལ་ཞུགས་ཀྱི་མཛད་པས་བདུད་རིགས་་་་་
གཟུགས་ཅན་དང་གཟུགས་མེད་མང་པོ་དམ་ལ་བཏགས། ཁྱད་པར་མན་ངག་
རྫོགས་པ་ཆེན་པོའི་ཉམས་ལེན་མཐར་ཕྱིན་ནས་འཇའ་ལུས་ཆོས་སྐུར་འགྲུབ། །
རང་དོན་དུ་ཆོས་སྐུ་མངོན་དུ་གྱུར་ནས། དགུང་ལོ་བཅུ་གསུམ་གྱི་ཐོག་གཞན་་
དོན་གཟུགས་སྐུའི་གདུལ་བྱ་དུས་ལ་བབས། རྟ་རྒྱུག་གི་གོང་བ་གཤག ཤེལ་་་



བྲག་གི་གཏེར་སྒོ་ཕྱེས། གླིང་དཀར་གྱི་རྒྱལ་པོ་མཛད། དགྲ་ལྷའི་གོ་མཚོན་སྣ་་་་
དགུ་སྐུ་ལ་གསོལ་ཏེ་དགྲ་མགོ་ཡར་ཁམས་བྱང་ལ་གཏད། བདུད་ཀླུ་བཙན་རྒྱལ་
པོ་ལ་ཐོད་མདའ་སྤྲད། བདུད་ཡུལ་ཆོས་ལ་བསྒྱུར། བདུད་སྡེ་མངའ་འོག་ཏུ་་་
དྲངས། ཚུར་གླིང་དཀར་སྟོད་དུ་ཕེབས་ནས་ཕོ་བྲང་སེང་ཕྲུག་སྟག་རྩེར་
བཞུགས་ཤིང་བདུད་ཡུལ་ནས་དྲངས་འོང་བའི་ནོར་རྫས་རྣམས་ཀྱིས་ཧོར་་་་་
དམག་གི་ཉམ་ཉེས་སུ་གྱུར་པའི་འབངས་སྡེ་ཀུན་ལ་གནང་སྦྱིནདང་། མཁར་་་
དང་རྟེན་གསུམ་སོགས་ཞིག་གསོ་མཛད་དེ། འཛམ་གླིང་མི་ཡི་ཉི་མ་སེང་ཆེན་་
ནོར་བུ་དགྲ་འདུལ་དེ་ཉིད་ཀྱི་ཐུགས་དགོངས་ལ། ང་ཧོར་ལ་འཕྲལ་དུ་ཤ་ལན་
ལ་སོང་ཡང་མི་མང་པོ་གྲོན་དགོས་པས་སྡིག་གི་སྣོན་པ་ལས་མི་འོང་། ཕུ་ནུ་་་་་
རྣམས་ཀྱི་དཔུང་རོགས་ནི་མ་ཐོན་ནས་དེ་ཙམ་གཤེགས་ཚར་འདུག །ད་རེ་་་་
ཞིག་འདས་པ་རྣམས་ཀྱི་སྒྲིབ་སྦྱོང་དང་སེང་ཆེན་རང་གི་སྡིག་བཤགས་སུ་་་་་་
ཐུགས་རྗེ་ཆེན་པོ་འཁོར་བ་དོང་སྤྲུག་གི་སྐུ་མཚམས་བཅད་རྒྱ་ལ་བཞུགས་་་ །
དགོས་དགོངས་ཀྱང་དགྲ་ལྷ་ཝེར་མས་ཐུགས་ཡེངས་སུ་བཅུག་ནས་ཉིན་མཚན་
ཀུན་ཏུ་ལྷ་མིའི་འདུ་ལོང་དཔག་མེད་བྱུང་བས་གང་སྟེ་སྒྲུབ་པ་ཕྱི་བཤོལ་དུ་་་
ལུས། །
ག་ད་བ་མ་འ་ར་ལ་ས་བ་ག་
།



ལེའུ་དང་པོ།
ཀྱི་ ::་པ།
མདོ་
ལྷ་ཀླུ་གཉན་གསུམ་སྤྲུལ་བ་ཡིས།། །།
བསྐུལ་མ་བཏབ་བཞིན་སེང་ཆེན་རྗེ།།
ཧོར་སེར་དགྲ་ཤ་ལེན་པའི་ཕྱིར།།
མི་རྟ་ཁེར་འགྲོས་ཧོར་ལ་བསྐྱོད།།
ཉིན་གཅིག་ཕོ་བྲང་གི་ཡང་ཐོག་ཤར་ཕྱོགས་ཀྱི་རབ་གསལ་ནས་གཟིགས་
པས་ལྷ་ཆེན་ཚངས་པ་དཀར་པོ་དེ། ཨ་མྱེ་རྒན་རྒོན་གཉིས་སུ་སྤྲུལ་ནས་སྔགས་་
རྒན་དེ་སར་བསྡད་རུམ་ནས་ཕྲེང་བ་བླང་སྟེ་མིག་གནམ་ལ་ཅེར་ནས་སྔགས་་་
འདོན། རྒན་མོས་མེ་བུས་པས་མེ་འབར་དུས་ཐབ་ལོག་ཆུ་ཕོས།དེ་འདྲ་ལན་མང་
བྱས་པའི་མཐར་མེ་ཁ་མ་ཟིན་པས། ཚིག་པ་ཟོས་ཏེ་ཡ་སྔགས་རྒན་རྒྱལ་པོ་གེ་་་
སར་ཁྱེད་གཉིས་ཀྱིས་འཕྲལ་དུ་དགོས་པའི་བྱ་བ་ཙམ་ཡང་སྒྲུབ་མི་ཤེས། ངས་མེ་
མ་ཕེར་ན་ཁྱོད་ཀྱི་ལྟོ་ཆས་གང་ནས་ཐོན། དེ་ཙམ་མེ་ཕེར་མིན་བལྟ་བས་ཕྱོགས་
ཙམ་མི་བྱེད་རྒྱལ་པོ་གེ་སར་གྱིས་ཕུ་ནུ་ཧོར་གྱིས་བསད་པ་མི་གོ་མདོག་བྱས་་ ་
ནས་ཤ་ལན་བསྐྱུར་ནས་མཚམས་ལ་འདུག་ཁོམ། དེ་ཙམ་བསྙེན་སྒྲུབ་དགོས་ན་
ཧོར་བཏུལ་རྗེས་བྱེད་ལོངས་ཡོད་མོད་ཁྱེད་གཉིས་ཀླད་མེད་ཡིན་ལུགས་དེ་འདྲ་
ཟེར་རོ། །ཡང་ལྷོ་ཕྱོགས་རབ་གསལ་ནས་གཟིགས་པས་གཉན་ཆེན་སྐུ་ལྷ་གེ་འཛོ་
དེ་སྤྲང་པོ་མ་བུ་གསུམ་དུ་སྤྲུལ་ནས་ཁོང་གསུམ་གྱིས་ཡུང་ཚ་ཞིག་བསྐོལ་ཏེ་་་་
འཐུངས། སྤྲང་ཕྲུག་དེའི་ཕོར་པ་ལག་གིས་བོར་ནས་ཚ་བ་ཕོས། སྤྲང་མོ་དེས་བུ་



ཆུང་ལ་བརྡེག་པ་དང་། སྐྱེས་པ་དེས་ཁྱོད་ཀྱིས་ངའི་བུ་ལ་བརྡེག་དོན་མེད་ཟེར་
ནས་བུད་མེད་དེ་བརྡེག་བྲབ་བྱས་པས་སྤྲང་མོ་དེས་ན་རེ། ངས་ལོས་རྡུང་རང་་
རེ་རྣམས་ཀྱིས་མཐོ་རི་རྩེ་དམའ་ལུང་ཤོད་ཀུན་ལ་སོང་ནས་མི་ལ་བསླང་ཁྱི་ལ་་
འཐབ་ནས་ལོན་པའི་སྤྲང་ཟས་དེ་རང་གི་ཁར་མི་འཐུངས་པར་ཐང་དུ་ཕོ། རང་
རེ་རྣམས་ཀྱིས་དཀའ་ངལ་བྱས་པ་ལ་བསམ་ན་བརྡེག་མི་དགོས་བསད་ཀྱང་འོས།
ལར་རྒྱལ་པོ་གེ་སར་ཁྱེད་གཉིས་ལ་བལྟས་ན་སྐྱེས་པའི་རིགས་འདི་ཁྲེལ་མེད་
ཡིན་པ་འདྲ། ཁྱོད་ཀྱིས་བརྡེག་དགོས་པ་སྤྲང་ཟས་རྩེད་མོ་བྱེད་མི་ལ་མི་བརྡེག་
ང་ལ་ཅི་ཕྱིར་བརྡེག ཕུ་བོ་འབུམ་པ་ཞལ་དཀར་སོགས་ཕུ་ནུ་འདས་པ་རྣམས་་
ཀྱིས་རྒྱལ་པོ་གེ་སར་ཟེར་ནས་སྙིང་དང་འདྲ་བའི་དམར་ཐང་དང་བརྩི་བཀུར་
བྱེད། ད་ལྟ་དེ་ཚོ་ཧོར་གྱིས་བཀྲོངས་དུས་ཤ་རྒྱབ་མི་འཚོ་བར། ད་དུང་མཚམས་
ལ་འདུག་མདོག་བྱེད། ཕུ་ནུ་རྣམས་ཞེ་དམར་མ་ཆེ་ན་ཡང་བརྒྱ་སྡེས་ཁྲེལ་ཁ་་་་
འོང་བསམ་པ་ཡང་དེ་ལ་མེད་ཟེར་བ་དང་། སྐུ་རྗེས་ཐུགས་དགོངས་ལ་སྤྲང་པོ་
འདི་རྣམས་ཀྱིས་ཟེར་ལུགས་ལ་དཔག་ན་ཕྱི་ནང་ཀུན་གྱིས་ང་ལ་ཞེ་ཁྲེལ་འཇོག་
འདུག་དགོངས།ཡང་ནུབ་ཕྱོགས་ཀྱི་རབ་གསལ་ནས་གཟིགས་པས་ཀླུ་གཙུག་ན་
དེ་ཉིད་གླིང་མི་ཞིག་དང་རོང་གི་མི་གཉིས་སུ་སྤྲུལ། རོང་མི་དེས་གླིང་མིའི་ཐོང་
རྩ་ནས་བཟུང་ནས་ཁུ་ཚུར་གསུམ་བརྒྱབ། གླིང་མི་དེས་ཁྱོད་ཀྱིས་ང་ཉེས་མེད་ལ་
བརྡེག་དོན་ཅི་རེད། ང་གླིང་གེ་སར་རྒྱལ་པོའི་ལྷ་འབངས་ཤིག་རང་གར་རྡུང་མི་
ཆོག་ངས་རྒྱལ་པོ་ལ་ཞུ་དང་འོ་ཟེར་བ་དང་། རོང་མི་དེས་ཁྱོད་ཀྱི་རྒྱལ་པོ་གེ་་་་
སོར་དེ་འདྲ་རྒོད་པོ་ཡིན་ན་ཧོར་ལ་ཤ་ལན་མི་ལེན་ཅི་རེད། ཁོའི་ཕུ་ནུ་སྙིང་འདྲ་
བ་ཚོ་ཧོར་གུར་དཀར་རྒྱལ་པོའི་ལས་དམག་གིས་བསད། ཇི་མཁར་བཤིག་་་ ད
འབྲུག་མོ་འཕྲོག་ལས་རྒྱུ་ཅི་ཡོད་བྱས་འདུག་དེ་ལ་ར་མདའ་མི་ཕོད་པར་་་



མཚམས་ལ་འདུག་མདོག་བྱེད་མི་དེ་མ་རེད་དམ། ང་ཁོ་ལ་ཅི་སྐྲག་ཁོ་ལ་དཔའ་
ཡོད་ན་ཧོར་ལ་འགྲོ་རན་ཡང་འགྲོ་མི་ཕོད་ནས་རྫོང་ལ་གབ་འདུག །ཁྱོད་ལ་་་
རྒྱབ་རྩ་ཚོ་ཕ་ཚད་རེད་ཟེར་བ་དང་རྒྱལ་པོའི་ཐུགས་དགོངས་ལ། ཁྱི་སྤྲང་མི་་་་
འཁྱམས་ཚོས་ཞེ་བརྙས་བྱེད་ལུགས་ལ་ལྟོས། གཞན་གྱིས་བཤད་མ་དགོས་པ་་་
རེད་ང་མཚམས་ལ་བསྡད་པ་མི་སྡར་མ་ཁུང་གབ་ལས་མི་འོང་བ་འདྲ། འཕྲལ་
དུ་ཤ་ལན་དུ་མི་འགྲོ་རེ། ང་ཧོར་བདུད་རུ་ཏྲའི་གཉེན་པོར་བསྐོས་པ་ལ། སྡུག་
ཧོར་ནག་ཙམ་ལ་ག་ལ་ཞེད་ཧོར་སྡེའི་མི་རྣམས་མཐར་བདེ་འགྲོ་ནས་ཐར་པར་
བཀོད་ཐུབ་ཀྱང་གནས་སྐབས་བསད་གཏུབ་མྱོང་དགོས་པས་རེ་ཞིག་སྙིང་རྗེས་
སྐྱུར་སྙམ་ཡང་མ་ཕོད་མི་ཐུབ་ཟེར་ནས་བརྒྱ་སྡེའི་མི་ཁ་སྟོང་སྡེའི་ཁྲེལ་ཁ་འཇོག་
འདུག བརྙས་བཅོས་འདི་ཁུར་ནས་འདུག་མི་ཐུབ། དེ་བས་ཧོར་ལ་ཤ་ལན་སོང་
ནས་གུར་དཀར་ལ་གཉའ་སྒ། བེ་ཐུལ་རྣམས་རྔམ་གསོད། ཤན་པ་ལ་ཉེས་ཆེད། །
ཧོར་སྡེ་དམར་ནག་བཅུ་གཉིས་དེ་གླིང་གི་འབངས་སུ་མ་བཀོལ་ན་ང་གེ་སར་་་་
མིན་དགོངས་ནས་ཐུགས་མཆོག་སྟོང་ཉིད་སྙིང་རྗེའི་མེ་དཔུང་ལས་ཧོར་བདུད་
འདུལ་བའི་ཕྲིན་ལས་ཀྱིས་དུ་བ་འཕྱུར་ཏེ་ཞལ་ངོ་བཅོ་ལྔའི་དུང་ཟླ་མཚམས་་་
སྤྲིན་གྱིས་འཁྱུད་པ་ལྟར་བྱུང་ནས་བྱང་ཕྱོགས་ཀྱི་རབ་གསལ་ནས་གཟིགས་པས།
དགྲ་ལྷ་མེ་སྟག་དམར་པོའི་སྤྲུལ་པ། གླག་ནག་ཞིག་གིས་ཝ་མོ་ཞིག་གཉའ་་་་་
ནས་མནན་ཏེ་གསོད་འདུག་པས། གཉའ་སྒ་འཕྲོད་པའི་རྟེན་འབྲེལ་ལེགས་པར་
འགྲིགས་པར་གདའོ། ། དེ་
ཉི་མ་དེ་ཡི་ཕྱིར་ཉིན་གླིང་སྟོད་སྨད་བར་གསུམ། དགའི་འབྲུ་འདན་གསུམ།
དཀར་ནག་དར་གསུམ། གོ་སྟག་རོང་གསུམ། ཀླུ་ལྕགས་བདུད་གསུམ་སོགས་་་་
གླིང་དཀར་པོའི་ལྷ་སྡེ་ཀུན་གྱི་དཔོན་མགོ་ཕུ་ནུ་དཔའ་ཐུལ་ཐམས་ཅད་མདུན་
8
།



གྲལ་དུ་བསྡུས་ཏེ་འཛམ་གླིང་སེང་ཆེན་རིན་པོ་ཆེ་དེ་ཉིད་ཀྱིས་ཧོར་ལ་བྱོན་་་་
དགོས་ཚུལ་གྱི་གསུང་གླུ་འགགས་མེད་རྡོ་རྗེའི་རང་སྒྲ་འདི་གསུངས་སོ། །
གླུ་ཨ་ལ་ཨ་ལ་ཨ་ལ་རེད། །ཐ་ལ་གླུ་ཡི་ལེན་ལུགས་རེད། །
སངས་རྒྱས་ཆོས་དང་དགེ་འདུན་སྟེ། །བསླུ་མེད་དཀོན་
མཆོག་རྣམ་གསུམ་མཁྱེན། །ཁམས་གསུམ་དག་པའི་ཞིང་
ལ་དྲོངས། །འགྲོ་དྲུག་ཐར་པའི་ལམ་ལ་བཀོད། །ས་་་
འདིའི་ས་ངོ་མ་ཤེས་ན། །ཕོ་བྲང་སེང་ཕྲུག་སྟག་རྩེ་རེད། །
ང་འདྲ་ང་ངོ་མ་ཤེས་ན། །སེང་ཆེན་ནོར་བུ་དགྲ་འདུལ་
ཡིན། །དེ་ནས་གསོན་དང་དཔའ་ཐུལ་རྣམས། །ལོ་ཡག་
སྙེ་མ་ཉེས་མེད་ལ། །གནམ་རྒོད་སེར་བས་སྟེང་ནས་་་་་
བརྡུངས། །འབྱུང་པོ་ཨར་ལ་མ་གཏོད་ན། །ང་སྔགས་པ་
མཐུ་མེད་བརྒྱ་སྡེས་བརྙས། །རྩྭ་ཟན་གཡང་དཀར་ཉེས་
མེད་ལ། །སྤྱང་ཐང་བརྒྱུག་ནས་ལྷུ་དྲུག་ཕྲལ། །རྡོ་གོར་་་
མོས་ཀླད་ཁྲག་མ་གཏོར་ན། །ང་རྫི་བོ་སྙིང་མེད་སྟོང་་་་
སྡེས་ཁྲེལ། །གླིང་དཀར་དཔོན་སྡེ་ཉེས་མེད་ལ། །ཧོར་་་་་
དམག་ཕབ་ནས་ཕུ་ནུ་བཀྲོངས། །ཤ་ལན་ར་མདའ་མ་་་
སོང་ན། །ང་གེ་སར་དཔའ་མེད་ཟེར་ནས་བརྙས། །དེ་་་
བས་ཧོར་ལ་ཤ་ལན་འགྲོ། །སང་ཉིན་སྐྱ་རེངས་ཤར་བའི་



དུས། །མདོ་རྗེ་རྐྱང་རྒོད་ཕེར་པོ་ལ། །སྒྲ་ཆས་འཛམ་གླིང་ ་ ་ ་
གཡས་བཞག་སྤྲོས། །དགྲ་ལྷའི་གོ་མཚོན་སྣ་དགུ་དེ། །
སེང་ཆེན་ནོར་བུ་ང་ཡིས་གྱོན། །སྟག་རལ་གཟིག་ཤུབ་་་
སྐེད་ལ་བསྐོར། །བཏབ་པ་ལན་མེད་གློ་ལ་འདོག །དར་
འཕྲུ་རླུང་འཚུབ་ཀྱི་ལི་ལི། །རྒོད་འཕྲུ་ལྡིང་སྐོར་ལིངས་སེ་
ལིང་། །རྐྱང་རྒོད་འགྲོས་གོམ་ཤ་ར་ར། །ངེད་རང་མི་རྟ་
གཉིས་པོ་འདི། །བསྐལ་པའི་རླུང་ནག་འཚུབ་པ་བཞིན། །
མི་འདུག་སེར་པོ་ཧོར་ལ་འགྲོ། །གུར་དཀར་ལྟག་པའི་རྟ་
ཕོ་དེ། །དགྲ་ལྷའི་གསེར་སྒོའི་འོག་ཏུ་གནོན། །གཟུགས་་
བཞི་དོན་ལྔ་སྣོད་དྲུག་རྣམས། །ཚོགས་ཕུད་བགོས་་་་་
བཞིན་དུམ་བུར་གཏུབ། །བེ་ཐུལ་ཉེས་ཆེན་བརྔམ་་་་་
གསོད་བྱེད། །ལག་དམར་ཤན་པ་བཙོན་ལ་འཛིན། །ཧོར་
སྡེ་གླིང་དཀར་འབངས་སུ་བཀོལ། །ཕུ་ནུ་ཤི་བའི་ཤ་ལན་
གཅིག །རྒྱུ་ནོར་ཤོར་བའི་གཡང་ལན་གཉིས། །མི་འདོད་
དཔུང་གིས་བརྙས་ལན་གསུམ། །སེར་སོ་ཧོར་ལ་མ་བླང་
ན། །སེང་ཆེན་མིན་པའི་རྟགས་ལ་ཞོག །གོ་ན་རྣ་བའི་བུ་
རམ་གྱིས། །མ་གོ་གླུ་ལ་འབྲེལ་བ་མེད། །གླིང་དཔའ་ཐུལ་
ཞེ་ལ་དེ་འདྲ་ཞོག ། ་པ་དང་། །



ཅེས་གསུངས་པ་དང་། མདུན་དུ་དངུལ་ཁྲི་དཀར་པོའི་ཡང་སྟེང་ནས་ལྷ་
སྲས་དགྲ་ལྷ་རྩེ་རྒྱལ་དེ། ཡར་ལ་བཞེངས་ནསརང་གི་སྙན་རྒྱན་གསེར་འགུ་གཡུ་
ཁྲ་ཅན་དེ་བཀྲོལ་ནས་དར་ཉིན་མོ་བདེ་ལེགས་ཤིག་དང་ལྷན་དུ་རྒྱལ་པོའི་་་་་
མདུན་ཅོག་ཐོག་དེར་བཞག་ནས་གླུ་འདི་བླངས་སོ། །
གླུ་ཨ་ལ་ཨ་ལ་ཨ་ལ་རེད། །ཐ་ལ་ངག་གི་འགུགས་ལུགས་
རེད། །སྐྱབས་རྒྱལ་བ་རྒྱ་མཚོའི་ཞབས་ལ་འདུད། །དེ་་་་
རིང་དགྲ་ལྷའི་གླུ་སྣ་དྲོངས། །ས་འདི་རྒྱལ་པོའི་མདུན་
གྲལ་རེད། །ང་འདྲ་བུ་ཆུང་རྩེ་རྒྱལ་ཡིན། །དེ་ནས་ཁུ་བོ་་
རིན་པོ་ཆེ། །གསོན་དང་ཞུ་བ་འགའ་རེ་གདའ། །དགུང་
གི་ཁྲི་གདུགས་ཉི་མ་དེས། །གོས་མེད་དྲོད་ཀྱིས་བསྐྱངས་
བསྐྱངས་ནས། །མི་བཞུགས་ཧོར་ལ་ཕེབས་ཟེར་ན། །རྩེ་་
རྒྱལ་སྐྱིད་སྡུག་སུ་ལ་རེ། །དེ་ལ་ཁུ་བོ་བདུད་ལ་བྱོན། །
དྲིན་ཆེན་ཕ་དེ་ཧོར་གྱིས་བསད། །དྭ་ཕྲུག་ལོ་དགུ་སྡུག་་
གིས་འཐུམ། །དེང་སང་གེ་སར་རང་ཡུལ་ཕེབས། །གླིང་་
དཀར་དཔོན་བློན་མགོ་སྐེ་འཕྲོད། །ངེད་རང་ཁུ་མཚན་
ཞལ་འཛོམས་བྱུང་། །ད་ལྟ་བུ་ཆུང་སྙིང་རེ་དགའ། །ནམ་
ཡར་ལངས་དགྲ་ལྷ་བློ་རེ་བདེ། །ཁྱེད་ཁུ་བོ་བཞུགས་་་་
བསམ་སེམས་རྩ་སྤྲོ། །ནུབ་མར་ཉལ་དྭ་ཕྲུག་ཡིད་རེ་སྐྱོ། །
ཕ་ཞལ་ལུ་མེད་བསམ་བསམ་པ་སྡུག །ཁྱེད་ཁུ་བོ་ཧོར་་



ལ་བྱོན་པས་ན། །ང་རྩེ་རྒྱལ་ཉི་མ་མི་ཆོད་དུ། །རྒྱལ་པོ་མ་
ཕེབས་བཞུགས་རོགས་མཛོད། །ང་ཕོ་ལོ་བཅོ་ལྔའི་གོང་
སླེབས་དུས། །གླིང་དཔའ་ཐུལ་ངར་རྒོད་དཔུང་གདོང་་
བསྒྲིགས། །ཁྱེད་ཁུ་བོས་གླིང་ནས་ཞལ་བཀོད་ཐོངས། །
དམག་དཔུང་ཆེན་རུ་སྣ་ང་ཡིས་ཁྲིད། །སེར་པོ་ཧོར་ལ་་
ཤ་ལན་འགྲོ། །ཕུང་རྒན་གུར་དཀར་དམར་གསོད་བྱེད། །
ལག་དམར་བེ་ཐུལ་སྙིང་ཁྲག་འཐུང༌། །ཧོར་ནག་ཡུལ་་་
མེད་གཏིང་རྫོགས་བྱེད། །དེ་བར་སེང་ཆེན་བཞུགས་་་་
རོགས་མཛོད། །ཅིས་ཀྱང་མི་བཞུགས་བྱོན་ཟེར་ན། །དགྲ་
ལྷ་མི་འདུག་སྐུ་རྗེས་འགྲོ། །གསན་ན་སྙན་གྱི་རྒྱན་དུ་་་་
མཛོད། །མ་གསན་གླུ་ལ་འབྲེལ་བ་མེད། །ཁུ་བོའི་ཐུགས་
ལ་དེ་འདྲ་ཞོག །
ཅེས་ཞུས་པ་དང་། དེ་མཚུངས་སྤྱི་དཔོན་གྱིས་ཀྱང་དགྲ་ལྷས་གསུངས་པ་
དེ་བདེན། རྒྱལ་པོ་གཅིག་པུར་བྱོན་རྒྱུ་འདི་འགོར་ཡུན་རིང་བའི་རྒྱུ་ཡིན། དགྲ་
ལྷ་ལ་ཡང་ཐུགས་ཁག་མེད་བསམས་ཏེ་དར་དཀར་པོ་དྲི་མས་མ་གོས་པ་ཞིག་་་
རྒྱལ་པོའི་མདུན་དུ་བཞག་ནས། ཡ་གླིང་དཀར་ནོར་བུ་རིན་པོ་ཆེ། སེང་ཆེན་རྒྱལ་
པོ་གསོན་དང་ཁོང་ལྷ་སྲས་དགྲ་ལྷས་གསུངས་པ་བཞིན་ང་རྒད་པོས་ཀྱང་མི་ཞུ་
ཀ་མེད་རེད། དེ་ལོ་རྒྱལ་པོ་བདུད་ཡུལ་ཕེབས་དུས་ཟླ་དགུ་ཞག་བདུན་ལས་མི་
འགོར་གསུངས་ཀྱང་ལོ་དགུ་ཟླ་བདུན་ལ་འགོར། ཤུལ་དུ་སྐུ་ཚབ་འབུམ་པའི་རྒྱ་



ཚ་ཞལ་དཀར་དང་རོང་ཚ་གེ་འཕན་རྣམ་གཉིས་དཔའི་སྟག་སེང་འདྲ་བར་
ཡོད་ཀྱང་མ་ཕན་ནས་གླིང་དཀར་ཆུས་ལ་ཡག་ཉེས་དེ་ཙམ་བྱུང་། དེ་ཡང་རྒྱལ་
པོ་ཧོར་ལ་གཅིག་པུར་འབྱོན་དགོངས་ན། ངེད་དཔའ་ཐུལ་མིང་བཏགས་ལུས་་
པ་འགའ་ཡོད་པ་དེས་ནི་གཞི་གོ་མི་ཆོད་ངེས་ཅན་ཡིན། ནམ་ཞིག་ཧོར་ལ་ཤ་་་
ལན་མ་ལོན་པར་སྐྱུར་མི་ཐུབ་ཀྱང་དེང་སང་གླིང་དཀར་ཅུང་ཞིག་ཉམས་ཐོག་
སྲས་ཆུང་སྣང་ངུ་རྣམས་ཀྱང་སྐུ་ན་ཕྲ་བས་ལོ་ཤས་བཞག་ན་རྒྱལ་སྲས་རྣམས་་་
ཀྱང་ནར་སོན་འཕྲལ། དཔའ་རྒོད་དཔུང་སྡེབ་ཀྱིས་ཧོར་ཡུལ་བྱོན་ན་རྒྱལ་བློན་
མགོ་འཛོམས་ཡོད་དུས་རྒྱལ་ཁ་རང་གི་ལག་ཏུ་ལོན་ངེས་ཡིན་གཅིག་པུར་བྱོན་
ན། མངག་མི་ཐུབ་སྔར་གྱིས་རྒྱུས་ཆེ་བ་ཡིན་པས་ཅིས་ཀྱང་མ་ཕེབས་བཞུགས་་
རོགས་སྐུ་ཚེ་རིང་ཟེར་བ་དང་། སྐུ་རྗེའི་ཞལ་ནས། ཁྱེད་ཁུ་ཚན་རྣམས་ང་ལ་ཡུས་
ཆེ་བ་ཁག་མེད་ཀྱང་ན་ཉིན་བདུད་ལ་སོང་བ་ལྟར་ད་རེས་མི་འགོར། དེ་ལོ་་་་་
འབྲུག་མོས་ཞྭ་བྱིན་ནས་མཁས་མདོག་གིས་བཤོལ་བཏབ་པས་རྟེན་འབྲེལ་ལོག་
ནས་བརྗེད་ཆུས་འཐུམ་སྟེ་འགོར། ལར་ངས་ཀྱང་ཤ་ལན་རེ་ཞིག་བཞག་ནས་་་
རང་གཞན་ཤི་གསོན་ཀུན་གྱི་ས་ལམ་གྱི་སྒྲིབ་སྦྱོང་ལ་ཡི་དམ་སྙིང་རྗེའི་ལྷ་མཆོག་
བསྙེན་བསྒྲུབ་མཐར་ཕྱིན་པ་ཞིག་བྱེད་སྙམ་ཡང་ཡོང་བར་མི་འདུག་ཧོར་ལ་མི་
འགྲོ་ཐབས་མེད་རེད་སོང་ཡང་ལོ་ངོ་ཕྱེད་གསུམ་ལས་མི་འགོར། དཔའ་བོ་ལ་་་
གསོན་པོས་མི་འདོད་ངོ་གླེང་། ཤི་བོས་མི་འདོད་བརྙས་བཅོས་ཟེར་བ་ལྟར། ཁྱི་
སྤྲང་པོ་ཀུན་གྱིས་ང་ལ་སྙིང་ཁྲེལ་འཇོག་འདུག ཁྱེད་སྤྱི་དཔོན་བློ་རྒྱ་ཆེ། དགྲ་ལྷ་
ཤེས་རིག་བཀྲ་འདི་འདྲའི་བཤོལ་འདེབས་ལུགས་མེད་གསུངས་པ་དང་། མདུན་
སྟག་གདན་ཁྲ་མོའི་ཡང་གོང་ནས། བློན་ཆེན་ཚ་ཞང་འདན་མ་དེ་ཡར་བཞེངས་
ནས། རྒྱ་དར་དཀར་མོ་སྲིད་དུ་རིང་བ་ཞིག་དང་གསེར་སྲང་བཅོ་ལྔ་རྒྱལ་པོའི་



མདུན་དུ་བཞག་སྟེ་གླུ་འདི་བླངས་སོ། །
1 ། གླུ་ཨ་ལ་ཨ་ལ་ཨ་ལ་རེད། །ཐ་ལ་ངག་གི་འགུགས་ལུགས་སུ་
རེད། །མཆོག་གསུམ་མཁྱེན་ནོ་གླུ་སྣ་དྲོངས། །ས་འདི་ལྷ་ 1
མཁར་སེང་ཕྲུག་རེད། །ང་འདྲ་ཚ་ཞང་འདན་མ་བུ། །
སེང་ཆེན་དཔོན་གྱི་བཀའ་བློན་ཡིན། །དེ་ནས་རྒྱལ་པོ་་
རིན་པོ་ཆེ། །གསོན་དང་བློན་པོས་ཚིག་གསུམ་ཞུ། །དུག་
སྦྲུལ་འཁྱུག་རྩལ་རྒོད་རྒོད་ནས། །ནམ་ཕུག་ཁྱུང་ཆེན་་་་
ལྡིང་དགོས་ཀྱང་། །གཤོག་དྲུག་མཐའ་ནས་མ་རྒྱས་པར།།
གསེར་སྒོང་ཚང་དུ་ཉལ་ན་བསམ། །ཧོར་རུས་གླིང་། །
དཀར་བརྙས་བརྙས་ནས། །ནམ་ཕུག་རྒྱལ་པོ་བྱོན་དགོས་
༢༢ རིང་ །
ཀྱང་། །སྣང་དུ་ལུས་རྩལ་མ་རྫོགས་བར། །རེ་ཞིག་ཤ་ལན་་
བསྒྱུར་ན་བསམ། །དགྲ་ལྷ་ཁུ་མཚན་གསུངས་བཞིན་དུ། །
ལོ་གསུམ་ངང་འཐེན་མཛད་རོགས་ཞུ། །བརྒྱ་ལ་མི་་་་་ ༢
བཞུགས་བྱོན་ཟེར་ན། །དུང་ཟླ་མཁའ་ལ་རྒྱུ་བའི་དུས། །
སྐར་ཚོགས་ཁྲ་མོས་བསྐོར་ན་མཛེས། །མུན་པ་མི་སེལ་མ་
རེད་དེ། །ཨ་སྔོན་གནམ་གྱི་རྒྱན་ལ་མཁོ། །རྒྱལ་པོ་ཧོར་ལ་
ཕེབས་པའི་དུས། །དཔ འ་ཐུལ་དམག་གིས་བསྐོར་ན་་་
བརྗིད། །རྒྱལ་པོ་དཔའ་མེད་མ་རེད་དེ། །འཛམ་གླིང་་་་



གྲགས་པའི་རྒྱན་ལ་མཁོ། །དེས་ན་དཔའ་ཐུལ་དཔུང་་་
དང་བཅས། །ངེད་རང་རྒྱལ་བློན་མགོ་འཛོམ་གྱིས། །སེར་
པོ་ཧོར་ལ་ར་མདའ་འགྲོ། །མི་མིན་དཔུང་ཡ་རྒྱལ་པོས་་
མཛོད། །བེ་ཐུལ་གདོང་ལེན་དཔའ་ཐུལ་བྱེད། །ཅིས་ཀྱང་
ཁེར་བྱོན་དགོས་ཟེར་ན། །སྟག་མོ་དཔའ་རྩལ་ཆེ་ན་ཡང༌། །
ནགས་ལྗོངས་བྲལ་ན་ཝ་དང་འདྲ། །རྒྱལ་པོ་དབང་ཐང་
ཆེ་ན་ཡང་། །བློན་འབངས་བོར་ན་ཕལ་དང་འདྲ། །ཁྲི་་་
དང་རྒྱལ་པོ་བྲལ་རབས་མེད། །གདུགས་དང་བླ་མ་བྲལ་
རབས་མེད། །དེས་ན་རྒྱལ་པོ་བཞུགས་རོགས་མཛོད། །དེ་
ལོ་ཁེར་འགྲོ་བདུད་ལ་བྱོན། །འགོར་ཡུན་རིང་བས་ཞེ་རེ་
མུག །ད་རེས་མི་བཤོལ་ཁ་མེད་རེད། །དགོངས་པ་ལྷོད་
ལ་གསན་རོགས་མཛོད། །གླུ་འགལ་བ་སོང་ན་མཐོལ་ལོ་
བཤགས། །འཁྲུལ་པ་ཡོད་ན་བཟོད་པར་གསོལ། །རྒྱལ་་་
པོའི་ཐུགས་ལ་དེ་འདྲ་ཞོག །
ཞུས་པ་དང་། སྐུ་རྗེ་རིན་པོ་ཆེ་ཞལ་ནས་ཁྱེད་དཔོན་བློན་རྣམས་གསོན་་་་
དང་ད་དུང་ལོ་རྒྱུས་འདྲ་མ་འདི་འདྲ་ཡོད་པས་ཞིབ་དུ་ཉོན་གསུངས་ནས་་་་་
འགགས་མེད་ཚངས་པའི་སྒྲ་དབྱངས་ཀྱིས་གསུང་གླུ་འདི་འདྲ་ཞིག་བཞེངས་སོ།།
གླུ་ཨ་ལ་ཨ་ལ་ཨ་ལ་རེད། །ཐ་ལ་ངག་གི་འགུགས་ལུགས་
1:|:ཀྱི་
15



རེད། །སྐྱབས་གནས་མཆོག་གསུམ་བྱིན་རླབས་ཅན། །
མཁྱེན་ནོ་ཁམས་གསུམ་ཆོས་ལ་བསྒྱུར། །དགྲ་ལྷ་ཝེར་་་
མའི་དམག་གི་དཔུང་། །སེར་པོ་ཧོར་ལ་ར་མདའ་ཆོས། །
བདུད་རིགས་སྙིང་ཁྲག་ཧུབ་ཀྱིས་འཐུངས། །ས་འདི་ས་
ངོ་མ་ཤེས་ན། །ཕོ་བྲང་སེང་ཕྲུག་སྟག་རྩེ་རེད། །ང་འདྲའི་
ང་ངོ་མ་ཤེས་ནི། །འཛམ་གླིང་ནོར་བུ་དགྲ་འདུལ་ཡིན། །
དགྲ་ལྷ་སྤྱི་དཔོན་འདན་མ་གསུམ། །གླིང་དཀར་དཔོན་
གཡོག་ཐམས་ཅད་ཀུན། །ངེད་རིང་རྒྱལ་པོའི་གླུ་ལ་ཉོན།།
གནའ་མི་བོད་ཀྱི་གཏམ་དཔེ་ལ། །རྒྱབ་ཆོས་གོས་གྱོན་་་
པའི་བླ་མ་དེས། །སྡེ་སྣོད་འཆད་སྤེལ་མ་ནུས་ན་། །ཕྱི་
ཡག་ལེ་ངང་པའི་སྒྲོ་མདངས་རེད། །ཟོག་པོ་ཟེར་ནས་་་
ཀུན་གྱིས་ཁྲེལ། །མགོ་འཕྲུ་ཏོག་ངོམས་པའི་དཔོན་པོ་་་
དེས། །འོག་སྡེའི་སྐྱིད་སྡུག་མ་རིག་ན། །སྐུ་བརྗིད་ལེ་རྡོ་ལ་
གོས་བཀབ་འདྲ། །ཁེབ་ཡོད་ཟེར་ནས་ཀུན་གྱིས་འཕྱ། །
སྐེད་འཁོར་གསུམ་བསྐོར་བའི་སྟག་ཤར་དེས། །སྡང་་་་
དགྲའི་གཡས་རུ་མ་ནོན་ན། །དཔའ་མེད་བུ་མོ་ཁྲབ་གྱོན་
འདྲ། །སྡར་ཝ་ཐུང་ཟེར་ནས་ཀུན་གྱིས་བརྙས། །འཛམ་་ :༡༠
གླིང་རྒྱལ་པོ་གེ་སར་ངས། །ཧོར་ལ་དགྲ་ལན་མ་སྤྲད་ན། །



མིང་ཆེ་ལེ་ཝ་ལ་སྟག་བཏགས་འདྲ། །ཀླད་མེད་ཟེར་ནས་
ཀུན་གྱིས་བརྙས། །དཔའ་བོ་རང་ཚོད་བཟུང་བའི་དུས། །
སྡར་མས་ཁྲེལ་གཏམ་མི་ལུང་གང༌། །དཔྱད་ན་གླིང་ལྷའི་
བསྐུལ་མ་འདྲ། །མ་ཚད་ཧོར་འདུལ་དུས་ལ་བབ། །དུས་
བབས་ཤོ་མང་སྤང་དུ་རྡོལ། །དབྱར་གསུམ་མོན་བྱ་བོད་
ན་གྲགས། །ཟེར་བའི་དཔེ་བཞིན་བཤོལ་རྒྱུ་མེད། །ཆོས་་
མེད་བན་དེའི་སྒྲུབ་པ་གཅིག །སྙིང་མེད་བུ་ཕོའི་ཤ་ལན་
གཉིས། །རྐང་ངན་བུ་མོའི་ལས་ཀ་གསུམ། །སང་ཉིན་་་་
ཟེར་བཞིན་ཚེ་ལ་ལུས། །ལོ་གསུམ་ངང་འཐེན་བྱེད་རྒྱུ་ཡ་
མིན། །ཟླ་བ་རྒྱུ་སྐར་དབུས་ན་བརྗིད། །མཁའ་ལམ་་་
བརྒྱན་ཏེ་སྤྲིན་གྱིས་སྒྲིབ། །དེ་བས་ཉིན་བྱེད་གཅིག་པུར་
འཆར། །མུན་པ་སེལ་ལུགས་ཅི་བྱེད་ལྟོས། །རྒྱལ་བློན་
དཔུང་སྡེབ་གླིང་ཡུལ་བརྗིད། །གྲགས་པ་ཆེ་སྟེ་ཧོར་མི་་་
ཐུབ། །དེ་བས་གེ་སར་གཅིག་པུར་འགྲོ། །གཉའ་སྒ་སྟོད་
ལུགས་ཅི་བྱེད་ལྟོས། །ཁྲ་གླག་བཤུར་ལ་མཁས་ན་ཡང༌། །
རེ་འབྱམ་མི་སོད་དུག་གིས་འཆི། །དཔའ་ཐུལ་ངར་རྒོད་
ཆེ་ན་ཡང་། །བེ་ཐུལ་མི་ཐུབ་རང་སྲོག་ཕུང་། །དེ་སྔ་ཧོར་
གླིང་ལོ་དྲུག་འཁྲུགས། །ཕན་ཚུན་ཤི་རྨས་དེ་ཙམ་བྱུང་། །



ཐ་མ་ཧོར་རུ་རྒྱལ་ནས་སོང་། །འདི་ཡང་འདུལ་སྐལ་
མེད་པས་ཡིན། །ད་རུང་སོང་ཡང་ཐུབ་ལེ་མིན། །རྫུ་་་་
འཕྲུལ་སྤྲུལ་པས་འདུལ་བ་ལས། །སེང་ཆེན་གཟུགས་
དངོས་སྟོན་རྒྱུ་མིན། །དམག་མང་ཡོ་ལང་ཕར་ལ་ཞོག །
དཔའ་ཐུལ་གཅིག་ཀྱང་ཁྲིད་རྒྱུ་མིན། །ཁྱུང་ཆེན་འདྲ་་་
བའི་གེ་སར་ལ། །གཤོག་དྲུག་རྒྱས་འདྲའི་དཔའ་རྩལ་་་
འཛོམ། །མཆུ་སྡེར་འདྲ་བའི་གོ་མཚོན་རྔམ། །རླུང་ནག་
འདྲ་བའི་རྐྱང་རྒོད་ཞོན། །གུར་དཀར་ལྟོ་འགྲོ་གཉའ་་་
ནས་བཅུམ། །ཧོར་ནག་འོལ་བ་ཚང་ནས་བརླག །རྒྱལ་ཁ་
གནམ་འཕང་བཅད་ནས་འོང་། །སྒྲོ་དཀར་མདའ་མོ་་་་
གཟི་མྱུར་ཅན། །སྡང་དགྲའི་སྲོག་རྩ་གཅོད་ཉིན་མཁོ། །
མི་འཕེན་སྟག་དོང་རྒྱན་ལ་འཇོག །གཞུ་མཆོག་དཀར་་
འགུགས་ཉིན་མེད་ཐབས་མེད། །བུ་གཅེས་སྣང་དུ་སྙིང་
རྡོ་ཅན། །དགྲ་ནག་པོར་དཔུང་པ་བསྡུར་ཉིན་མཁོ། །མི་
ཁྲིད་སྟག་རྫོང་རྒྱུན་ལ་འཇོག །རྫོང་ཆེན་ཕབ་ཉིན་མེད་
ཐབས་མེད། །ང་ལོ་གསུམ་མཚམས་ནས་རང་ཡུལ་འོང༌། །
དེ་བར་གླིང་ལ་བརྙས་མི་མེད། །ཐུགས་དོགས་ལར་ནས་
མཛད་མི་དགོས། །སེང་ཕྲུག་སྟག་རྩེའི་ཡང་ཐོག་ནས། །



ལྷ་བསང་དཀར་པོས་དགྲ་ལྷ་མཆོད། །ཁྲི་ཚབ་སྲས་པོ་་་ །
དགྲ་ལྷས་མཛོད། །གླིང་སྡེའི་སྐྱིད་སྡུག་འདན་མས་ལྟོས། །
ཀུན་སྙོམས་སྤྱི་མི་སྤྱི་དཔོན་གྱིས། །སང་ཉིན་སྐྱ་རེངས་་་
ཤར་བའི་དུས། །སེང་ཆེན་མི་འདུག་འགྲོ་ངེས་ཡིན། །གོ་
1:|ན་རྣ་བའི་བུ་རམ་གྱིས། །མ་གོ་གླུ་ལ་འབྲེལ་བ་མེད། །
གསུངས་པ་དང་གཞན་དཔའ་ཐུལ་རྣམས་ཀྱིས་ཅི་ཞུ་མ་རྙེད། ལྷ་སྲས་་་
དགྲ་ལྷ་རྩེ་རྒྱལ་སྤྱི་དཔོན་འདན་མ་གསུམ་གྱིས་ཧོར་འདུལ་བའི་དུས་ལ་བབ་་་
ཅིང་སྐྱེས་བུ་རང་ལས་གཞན་ལ་འདུལ་སྐལ་མེད་ན་བཤོལ་མི་ཕོད་ཀྱང་ལོ་
གསུམ་ལས་མི་འགྱང་བའི་ཞལ་མནའ་སྐྱེལ་དགོས་མ་གཏོགས་ངེད་གསུམ་ཀྱང་
སྐུ་རྗེས་སུ་འོང་ངེས་ཡིན་ཟེར་ནས་སྐུ་ལ་འཐམ་པས་སྐུ་རྗེ་རིན་པོ་ཆེ་ཕྱག་གིས་
དགྲ་ལྷས་ཕུལ་བའི་གསེར་གྱི་རྣ་རྒྱན་དེ་བླངས་ནས་སྲས་ཆུང་རང་གི་སྙན་དུ་་་
བརྒྱན་ནས། ལྷ་སྲས་རང་ཐུགས་ཆུང་མ་མཛད། ལོ་ངོ་ཕྱེད་གསུམ་ནས་རང་རེ་
ཁུ་མཚན་ཐུག་ཅིང་གཞི་བྱེས་གོ་འཛོམ་འོང་། དེ་བར་དཔོན་ལ་འདས་གྲོང་། །
ཆུས་ལ་འཕར་འཕྱུག་མི་འོང་བའི་ཁག་ཐེག་ང་ཡིས་བྱེད། ལོ་དེ་ཕར་འགྱང་རེ་
གླིང་ལྷ་དཔང་། སྤྱི་དཔོན་དང་འདན་མ་གཉིས་ཀྱིས་སྲས་པོར་ཆགས་ཕྱི་སྒྲུབས། །
བདག་མྱུར་བར་མ་སོང་ན་ཧོར་རུ་མི་ཐུབ་པས། འཕྲལ་དུ་འགྲོ་དགོས་གསུངས་
པས། ཁོང་གསུམ་ནས་ཀྱང་ཁོ་ཐག་ཆོད་དེ་རྒྱལ་པོ་བཤོལ་རྒྱུ་བཞག་གོ །
ཉི་མ་དེ་ཡི་ཕྱིར་ནང་ནམ་སྐྱ་རེངས་ཤར་བ་དང་ལྷན་དུ་བུ་ག་དར་བློན་པོ་
ཕྱིང་སྔོན་གྱིས་མདོ་རྗེ་རྐྱང་རྒོད་ཕེར་པོ་ལ་བལ་སྟན་སྨེ་བ་གྲུ་བཞི། རྟ་སྟན་་
མཚལ་དམར་མདངས་འཚེར། གསེར་སྒ་ཉི་མ་རང་ཤར། གཡུ་མཐུར་གཡུ་
19



འབྲུག་ཁ་སྤྲོད། གསེར་ཁྲབ་ཡིད་བཞིན་ནོར་བུ་སོགས་དར་དང་ཟ་འོག་གི་ཆས་
རྒྱན་འཛམ་གླིང་གཡས་བཞག་དེ་སྤྲས་ནས་རྫོང་སྒོར་བཏགས། འཛམ་གླིང་མི་
ཡི་ཉི་མ་སེང་ཆེན་ནོར་བུ་དགྲ་འདུལ་ཁོང་གིས་གསོལ་ཆས་རྣམས་ལེགས་པར་
གསོལ་ཟིན་པ་དང་། རྡོ་རྗེ་མཁའ་འགྲོ་མའི་རྣམ་འཕྲུལ་ལྕགས་བཟའ་ལྷ་དཀར་
སྒྲོལ་མ་དེས་དགྲ་ལྷའི་གོ་མཚོན་རྣམས་ལ་སྤོས་ཤུག་གི་དུད་པས་བདུགས་ཏེ་་་་
ཕུལ་ནས། དབུ་ལ་རྨོག་དཀར་རྒྱལ་བའི་དོན་འགྲུབ་ལ་ཁྱུང་འཕྲུ་ཁམས་གསུམ་
ཟིལ་གནོན་རྒྱལ་མཚན་བཀྲ་ཤིས་དགུ་བརྩེགས་དར་འཕྲུ་ཉི་མ་རང་ཤར་དུང་
རི་ལྷ་ཡི་སོ་བ། རྨོག་དཀྲིས་འཇའ་འོད་གུར་ཁྱིམ་སོགས་ཀྱིས་བརྒྱན་ཏེ་མནབས།།
སྐུ་ལ་དགྲ་ལྷའི་ཚེ་གོས་སྨུག་པོའི་སྟེང་རྡོ་རྗེའི་གོ་ཁྲབ་སིལ་མ་ཐོག་རྒྱུག་ལ་ཟ་་་
འོག་གི་རྒྱབ་དར་བརྒྱན་ཏེ་གསོལ། ཞབས་ལ་སཱག་ལྷམ་སྡེ་བརྒྱད་ཟིལ་གནོན་ལ་
པད་མ་རཱ་གའི་དོ་ཆས་སྤྲས། གཡས་སུ་སྟག་དོང་དགྲ་ལྷའི་རྫོང་ཆེན་ནང་། མི་་་
སྐད་གོ་བའི་མདའ་བདུན་གྱིས་གཙོས་ལྷ་མདའ་དགུ་བཅུས་བཀང་། གཡོན་དུ་
གཟིག་ཤུབ་ཝེར་མའི་བླ་གནས་ལ་གཞུ་མོ་རྭ་རྒོད་འཁྱིལ་བས་བརྒྱན། རལ་གྲི་་་
བཏབས་པ་ལན་མེད་དེ་སྐུ་སྐེད་དུ་དྲངས། ཕུབ་མོ་རྦ་དཀར་གླིང་བཞི། ཞགས་
པ་གཡུ་སྦྲུལ་འདོམ་དགུ། གྲི་ཐུང་ཤ་ཕོ་སྡུམ་གཅོད།ཤེལ་གྱི་གྲི་ཆུང་ཡུ་དཀར། །
འུར་རྡོ་ཕ་ཝང་སྟོང་འཁོར་སོགས་དགྲ་ལྷའི་དཔའ་ཆས་ཡོངས་རྫོགས་སྐུ་ལ་་
བརྒྱན། ལྕག་ཚན་བསམ་པའི་དོན་འགྲུབ་ཕྱག་སོར་ལ་བསྐོན། མདུང་མོ་ཁམས་
གསུམ་དགྲ་འདུལ་ལ་བ་དན་གཡུལ་ལས་རྣམ་པར་རྒྱལ་བ་གཡོ་བ་དེ་ཕྱག་གིས་
བཟུང་ནས། གདན་ཁྲི་ལས་བསྐྱོད་དེ་ཕེབས་སྐབས་ནང་འཁོད་ཞབས་གྲས་ཀུན་
གྱིས་དྲི་ཞིམ་སྤོས་ཀྱིས་མདུན་བསུས། དུང་དང་གླིང་བུས་སྣེ་དྲངས་ལྷ་བསང་
དཀར་པོས་ཆེ་བསྟོད་བཅས་ལྷ་མཁར་སེང་ཕྲུག་སྟག་རྩེའི་སྒོར་བྱོན་ཏེ། མདོ་རྗེ་



རྐྱང་རྒོད་ཕེར་བོའི་གོང་དུ་ཆིབས་ནས་དགྲ་ལྷ་ལས་ལ་ཆས་འདྲ། བརྒྱ་བྱིན་་་་་
གཡུལ་དུ་ཞུགས་འདྲ། དགྲ་འཆི་བདག་གིས་མཐོང་ཡང་སྙིང་འདར་ལེ། གཉེན་
བྱམས་པས་རིག་ན་ཞེ་སྤྲོ་ལེ་ཞིག་མཛད་ནས་བྱོན་པས། ལྷ་སྲས་དགྲ་ལྷ་རྩེ་རྒྱལ། །
སྤྱི་དཔོན་རོང་ཚ་ཁྲ་རྒན། འདན་མ་ཁྲི་གཅེས་བསམ་འགྲུབ་སོགས་ཕུ་ནུ་དཔའ་
ཐུལ་ཚང་མས་སྐུ་རྫོང་ཕུལ་ཞིང་རང་རང་གི་རྟ་ལ་ཞོན་ཏེ་ཧོར་གླིང་གཉིས་ཀྱི་་
ས་མཚམས་བར་ཆིབས་སྐྱེལ་བྱས་ཤིང་བཀྲ་ཤིས་སྨོན་ལམ་བཅས་ཚུར་ལོག ཁྲོ་
ཐུང་གིས་ཧོར་ལ་ཕྱི་ནང་བརྗེས་པ་དང་། ཕྱིང་སྔོན་གྱིས་མེ་བཟར་བརྗེད་ཆུ་་་་
དྲངས་བཅུག་པའི་ཆད་ལས་འདོན་ཕྱིར་ཉིན་དེར་ཞབས་གྲལ་དུ་ཁྲིད་དེ་ཕར་་
ཙམ་སོང་བས་སྐུ་རྗེའི་ཞལ་ནས། ཕྱིང་སྔོན་དང་ཨ་ཁུ་ཁྱེད་གཉིས་འདི་གར་གུར་
ཕུབ་ལ་བབ་སྒྲིག་ནས་སྡོད། ང་རང་རི་བལྟ་ལ་འགྲོ་བ་ཡིན་གསུངས་ནས་ཕེབས་
སོང་། ཁོ་རང་གཉིས་དེར་བབས་ཏེ་གཟིམ་གུར་ཕུབ་ཐོབ་རྒྱུག་འབྲོང་ལྕེ་སོགས་
ཐུས་ཏེ་མེ་བུས་ཆུ་བླང་ཇ་བསྐོལ་བཞུགས་གདན་བཏིང༌། གསོལ་ཆས་རྣམས་་་་
སྟག་སྒོ་ནས་བླངས་ཏེ་གསོལ་ལྡེར་ཏུ་བཞགས་ནས་མདུན་ལྕོགས་ཁར་བསྒྲིག་་་
པས། སྐུ་རྗེ་རིན་པོ་ཆེ་ལ་ལྷ་ཕྲུག་ཐོད་དཀར་གྱི་སྐྱེལ་བསུ་ཕུལ་བའི་ཐུད་མདོག་
དམར་སེར་དྲི་ཞིམ་པ་ཕྱི་རོ་མངར་བཅུད་ལྡན་དབང་ཐང་ཅན་ལས་ཕལ་གྱིས་
ཟོས་ན་ལྟོ་བར་འཇུ་དཀའ་བ་ཞིག་ཡོད་པ་དེ་ཁྲོ་ཐུང་གི་ཟ་བསམ་ནས་ཕྱིང་་་་
སྔོན་ལ་མིག་བརྡ་ཞིག་བྱས། ཕྱིང་སྔོན་གྱིས་མི་གོ་མདོག་བྱས་པས་ཁྲོ་ཐུང་ཡར་
ལངས་ཏེ་སོང་ནས་ཐུད་དེ་གྲིས་གཏུབ་སྟེ་ཁོ་རང་གིས་ཟོས་ཕྱིང་སྔོན་ལ་ཡང་་་
བྱིན་པས་བདུད་བློན་གྱིས་རྒྱལ་པོ་མི་བཞུགས་ཤུལ་རྐུ་བྱེད་མི་ཕོད་ཟ་བསམ་ན་
རྒྱལ་པོ་ལ་བསླང་ན་གནང་འོང་ངས་མི་ཟ་ཟེར་ནས་མ་བླང་། ཁྲོ་ཐུང་གིས་ལྷའི་
བདུད་རྩི་ལས་གྲུབ་པའི་ཐུད་ཞིམ་མངར་ཆེ་བས་མང་དུ་ཟོས་ནས་ཕྱེད་ལ་ཐུག་



པ་དང་། བསམ་པ་ང་གཅིག་པུས་འདི་ཐམས་ཅད་ཟོས་ན་ཁོས་རྒྱལ་པོ་ལ་ཞུ་་་
འོང་། ངེད་གཉིས་ཀས་ཟ་བར་བྱེད་དགོས་བསམ་ནས་ཟས་འདོད་གོ་བོའི་བྲེ་་
སྔགས་བཏབ་ནས་ཕྱིང་སྔོན་ལ་ཟ་འདོད་མི་བཟོད་པ་སྐྱེས་ཏེ་ཁྲོ་ཐུང་ལ་བསླང་
བས་ཁྲོ་ཐུང་གི་ཡ་ཕྱིང་སྔོན་ཁྱོད་ལ་བྱིན་དུས་རྒྱལ་པོ་ལ་རྐུ་མི་ཕོད་ཨེ་ཟེར་དུ་གོ་
ཁྱོད་ཀྱང་རྒྱལ་པོ་ལ་བཅོས་མ་ཁ་དད་ཆེ་བ་མ་གཏོགས་ངོ་ལྐོག་ཐུབ་པའི་བློ་རེ་
མི་འདུག་ཧེ་ཧེ་ཐམ་ནས་བླངས་ན་ཐུད་ཀྱི་ཕྱེད་ཁ་ཡོད་པས་ད་ཙམ་འགྲངས་་་
ཚར། ད་ནི་བཞི་ཐིག་ལས་མ་ལྷག་ཟེར་ནས་ཕྱེད་དེ་ཁ་གཉིས་བགོས་ཏེ་བྱིན། །
ཁོང་གཉིས་ཀྱིས་ཐོས་ཚར་འཕྲལ་ཁྲོ་ཐུང་ཁོ་རང་གིས་གལ་ཏ་ནང་གི་ཐུད་དེ་་
བླངས་ནས་གསོལ་ལྡེར་ནང་ཡར་བཞག །ཁོང་གཉིས་མར་འོང་ནས་ཐབ་རྩ་་་་
དེར་བསྡད་པ་དང་། རྒྱལ་པོ་ཡང་བྱོན་བྱུང་བས་ཆིབས་སྒ་བླངས། གསོལ་ཇ་།།
དྲངས་པ་དང་། རྒྱལ་པོས་ཁྲོ་ཐུང་གི་ཐུད་དེ་བླང་ནས་གསོལ། ཁྲོ་ཐུང་གིས་ཕྱིང་
སྔོན་ལ་མིག་བརྡ་ཞིག་བྱས་ནས། རྟ་རྣམས་བཏགས་དཔོན་གཡོག་གསུམ་པོ་་་་
གུར་ནང་དུ་གཟིམས་པ་དང་རྒྱལ་པོའི་ཞལ་ནས་དོ་ནུབ་འགྲོ་འདུག་མ་མང་
ཉོལ་གསུངས། ཁོང་གཉིས་གཉིད་ཐུན་ཐུང་ཙམ་བྱས་འཕྲལ་ལྷ་ཟས་ལྟོ་ཡིས་མ་
ཆུམ་སྟེ། སྐོམ་པ་མེ་ལྟར་འབར་ནས་ག་ལེར་ཡར་ལངས་ཏེ་མཚོ་ཁར་ཆུ་འཐུང་་
དུ་སོང་ནས། མཚོ་དེ་ཡི་ནང་ན་དྲེ་རྗེ་ཤེ་ལེ་རྐང་གཅིག་ཟེར་བ་དེ་ཡོད་པས། །
ཁོས་རླུང་གི་རྐྱལ་བ་མཁྱེན་ཤེས་དེ་ཞོན། རྒྱུ་མའི་ཞགས་པ་འདོམ་དགུ་དེ་བཟུང་
ནས་མཚོ་ཁར་ཡར་བུད་དེ་ཁྲོ་ཐུང་ཕྱིང་སྔོན་གཉིས་ཀ་རི་བོང་གཤིས་བཤུར'' " །
འདྲ་ཞིག་བྱས་ཏེ་བཟུང་། རྒྱུ་ཞག་གིས་བསྡམ་རླུང་གི་རྐྱལ་བའི་ནང་དུ་བཅུག་
སྟེ་ཁ་བསྡམ་ནས་མཚོ་གཏིང་དུ་ཁྱེར་ནས་རྡོ་ཕ་བོང་བུག་པ་ཅན་ཞིག་གི་ནང་
དུ་རླུང་རྐྱལ་དེ་བཅུག་ནས་ཕར་འཐེན་ཚུར་འཐེན་བྱས་པས། ཁོང་གཉིས་ཀྱི་ཕྱི་



ནང་གི་ཤ་རུས་ཐམས་ཅད་རྙོག་སྟེ་ན་ཚ་ཟུག་གཟེར་བཟོད་མེད་ཀྱིས་བརྒྱལ་་་
སོང་། སྐྱེས་མཆོག་རིན་པོ་ཆེ་འཕྲལ་དུ་ཡར་བཞེངས་ཏེ་མདའ་གཞུ་སྐུ་སྐེད་ལ་
བསྐོར།རལ་གྲི་བཏབ་པ་ལན་མེད་བསྣམས་ནས་མཚོ་གཏིང་ཁོ་གནས་སར་བྱོན་
པ་དང་། ཁོ་ན་རེ་ཨ་ཁ་ཅི་རེད་མཚོ་ཁའི་གུར་ནང་གི་དྲི་ངན་དེ་སྣ་ལམ་དུ་བྲོ་
བྱུང་གཅིག་བལྟ་དགོས་ཟེར་ནས་ཕག་བལྟས་ཤིག་བྱས་འཕྲལ་སྐུ་རྗེ་ཁོང་གིས་་
གཞུ་མོ་ར་རྒོད་འཁྱིལ་བའི་ནང་དུ་མདའ་རྒོད་ཤ་ཟན་སྒྲོ་དཀར་བཞག་ནས་་་་
འཕངས་པས་ཁོའི་དཔྲལ་བར་ཐེབས་ནས་ཀླད་པ་སྐུ་ཐ་རེ་གཏོར་ཏེ་རལ་གྲིས་
རླུང་རྐྱལ་དེ་གཤག་པས་བློན་པོ་གཉིས་ཀྱི་ཕྱིའི་ཤ་ལྤགས་བྲལ་ནང་གི་རུས་པ་་་
བཅོམ་དབུགས་ཀྱི་རྒྱུ་འགྲུལ་མ་ཆད་ཙམ་དུ་ཕྱིར་འཕངས་བྱུང་བས་སྐུ་རྗེ་རིན་
པོ་ཆེ་ཁོང་གི་ལྗགས་མཆིལ་བཏབ་ཅིང་ཕྱག་གིས་བྱབ་པས་རྨ་སོས་རུས་འབྱོར་
བརྒྱལ་སངས་ཏེ་སྔར་བཞིན་ཏུ་གྱུར་པ་དང་རྒྱལ་པོའི་ཞལ་ནས་ཡ་བློན་པོ་
གཉིས་ཐུད་ཞིམ་ཨེ་བྱུང་། བརྗེད་ཆུ་དྲངས་པ་མཚར་ཨེ་བྱུང་། ཆུས་ཕྱི་ནང་བརྗེ་
བ་ཡག་ཨེ་བྱུང༌། གླིང་དཀར་པོའི་བློན་མིང་ཐོགས་པ་རེ་མིན་ན་དེ་རིང་འགྲོ་ས་
གཅིག་ལས་མེད་གསུངས་པས། ཁོ་གཉིས་ངོ་ཚ་བས་སྐྱེངས་ཏེ། མཐོལ་བཤགས་
བཟོད་གསོལ་དཔྱིས་ཕྱིན་པ་བྱས་སོ། །དེ་ནས་ཡར་བྱོན་ཏེ་ཡུད་ཙམ་གསུངས་་་
གླེང་མཛད་མཐར་ནམ་སྐྱ་རེངས་ཤར་བ་དང་གསོལ་ཇ་བསྐོལ་ཁོང་དཔོན་བློན་
གསུམ་གྱིས་གསོལ་ཆས་ལེགས་པར་མཛད་ཟིན་པ་དང་། སྐུ་རྗེའི་ཞལ་ནས་འདི་
ཕན་ཧོར་གྱི་ས་སྲུང་རིམ་བཞིན་ཡོད་པས་དེ་རྣམས་ངས་ཐབས་དང་རྫུ་འཕྲུལ་
སྣ་ཚོགས་ཀྱིས་འདུལ་བ་ལས་ཁྱེད་གཉིས་ཀྱིས་དཔུང་རོགས་མི་འོང་བས་ཁྱེད་
གཉིས་འདི་ནས་ཕར་ལོག་གསུངས་ནས་བློན་པོ་གཉིས་ཕྱིར་བརྫངས།
སྐུ་རྗེ་རིན་པོ་ཆེ་ཁོང་གིས་དགྲ་ལྷའི་གོ་མཚོན་སྣ་དགུ་སྐུ་ལ་གསོལ་ཏེ་མདོ་



རྗེ་རྐྱང་རྒོད་ཕེར་བོ་ལ་ཆིབས་ནས། དར་འཕྲུ་གར་སྟབས་ཤིགས་སེ། རྒོད་འཕྲུ་
ལྡིང་སྐོར་ལིང་སེ། ཁྲབ་རྨོག་བྱང་འོད་ཁྱུག་སེ། ལྷ་རྟ་འགྲོས་གོམ་གྱི་ལེ། དགྲ་་་་
ལྷའི་སྤྲིན་ཕུང་ཐིབས་སེ་ཧོར་བདུད་མ་རུང་རུ་ཏྲའི་ཁ་གནོན་ཏུ་བྱོན་སོང་ངོ༌། །
དེ་ནས་ཕར་ཕེབས་ཏེ། ཤར་གངས་ནེའི་ལ་ཐོག་ཏུ་འབྱོར་བ་དང་ཧོར་ཡུལ་གྱི་
རི་མགོ་ཐམས་ཅད་གཟིགས་པས་རྐྱེན་བྱས། ཐུགས་ཞི་བ་ཆོས་ཉིད་ཀྱི་ངང་ལས་
གཡོ་བ་མེད་བཞིན། ཐུགས་རྗེ་ཁྲོས་པའི་རྣམ་འགྱུར་གཏུམ་པོའི་ཚུལ་གྱིས་་་་་
བདུད་དགྲ་མ་རུང་པ་ཞི་བས་འདུལ་བར་མི་འགྱུར་བ་རྣམས་དྲག་པོས་བསྒྲལ་
ཞིང་སྤར་བའི་ཕྱིར་དུ་དབྱིངས་བཞུགས་ཐུགས་དམ་རྒྱུད་བསྐུལ་གྱིས་གླུ་འདི་་་
གསུངས་སོ། །
གླུ་ཨ་ལ་ཨ་ལ་ཨ་ལ་རེད། །ཐ་ལ་ངག་གི་འགུགས་ལུགས་
རེད། །བསླུ་མེད་དཀོན་མཆོག་རིན་ཆེན་གསུམ། །རྩ་་་་
གསུམ་རྒྱལ་བ་ཞི་དང་ཁྲོ། །དཔའ་བོ་དཔའ་མོ་ཆོས་སྐྱོང་
དང་། །དགྲ་ལྷ་ཝེར་མ་ཐམས་ཅད་ཀུན། །དེ་རིང་གེ་སར་
གྲོགས་ལ་བྱོན། །བདུད་སྡེ་ཆམ་ལ་ཕབ་རོགས་མཛོད། །
ས་འདིའི་ས་ངོ་མ་ཤེས་ན། །ཤར་སྟོད་གངས་ནེའི་ལ་་་་
ཐོག་རེད། །ང་འདྲའི་ང་ངོ་མ་ཤེས་ན། །གླིང་དཀར་རྒྱལ་
པོ་གེ་སར་ཡིན། །ཕར་བལྟས་མིག་གི་སྣང་ཡུལ་ན། །དགྲ་
ཡུལ་རི་མགོ་ལྷང་སེ་མཐོང་། །བྱེ་རི་དམར་ལ་རྫ་རི་ནག །
སེར་པོ་ཧོར་གྱི་ས་ཆ་རེད། །ཆོས་མེད་སྡིག་རླུང་འཚུབ་་



ས་རེད། །ཡུལ་དེར་གནས་པའི་ཧོར་བདུད་སྡེའི། །དེ་ལོ་
འབུམ་དམག་དུག་མཚོ་ཕྱུར། །དགྲ་ཚུར་བརྒྱབ་གདོང་་
གི་ཇ་མཁར་གཏོར། །གནང་ཕར་ཤོར་རྒྱུ་ནོར་དེ་ཙམ་་་
དྲངས། །ཞེ་ཚིམ་ནས་ཧ་བགད་ཆི་ལེ་ཡོད། །སྙིང་ན་བས་
ར་མདའ་ནམ་ཆོད་ཤེས། །དམར་ཆེན་གཏོར་ཟོར་་་་་
བཤམ་འདྲའི་རི། །ཤན་པའི་ལྕོག་ལྷ་མཚར་རྩེ་རེད། །རི་
དམར་པོ་དེ་ཡི་རྩ་བ་ན། །ཕུ་ནུ་བཀྲོངས་པའི་སྙིང་རྡོ་་་
ཅན། །ལག་ཁྲག་རིས་ཤར་རེ་ལྷག་ནས་ཡོད། །སྙིང་ན་་་་
བའི་དགྲ་ལན་ནམ་འཕྲོད་ཤེས། །དཀར་གཏོར་ལྷ་ལ་་་་
ཕྱིར་འདྲའི་རི། །གུར་དཀར་སྤ་ལོ་རྩེ་རྒྱལ་རེད། །གངས་
དཀར་པོ་དེ་ཡི་མར་ཤམས་ན། །ཕུང་རྒན་གླང་གཉའ་་་
ཚིལ་རྐྱལ་ཡོད། །གཡང་དཀར་ཉེས་མེད་སྤྱང་ཁུས་་་་་
དཀྲུགས། །གླིང་རུ་ཉེས་མེད་ཧོར་གྱིས་དཀྲུགས། །དེ་སྔོན་
གླིང་གིས་ཧོར་སེར་ལ། །མཐོན་པོའི་ཐོབ་རྩོད་བྱེད་མ་
མྱོང༌། །དམར་མོའི་རྒྱུ་རྩོད་བྱེད་མ་མྱོང་། །དགྲ་སྣ་ཧོར་་
ལ་མ་གཏད་ན། །ཁོས་དེ་བྱས་དགོས་ལུགས་ཅི་ལ་རེད། །
སྙིང་ན་བའི་གཉའ་སྒ་ནམ་སྟོད་ཤེས། །ཁུ་བྱུག་མོན་ལ་་
སྡོད་པའི་དུས། །དབྱར་གསུམ་ཚད་པས་བོད་ལ་དེད། །
25



ཁ་སྐོམ་ནས་སྐད་སྙན་འགག་པའི་དུས། །སྤྲིན་ཆར་པ་མི་
འབབ་ཅི་གོ་རེད། །ང་སྟེང་མ་ལྷ་ཡུལ་སྡོད་པའི་དུས། །ལྷ་
རྩ་གསུམ་རྒྱལ་བས་གླིང་ཡུལ་མངག །ཆུས་ཤོར་ནས་ཕུ་
ནུ་བཀྲོངས་པའི་དུས། །ཁ་འཛིན་མེད་ལེ་ཅི་གོ་རེད། །
ངེད་ཕུ་ནུ་མགོ་འཛོམ་ཡོད་པའི་དུས། །བདུད་ལ་སོང་་་
ཞེས་ལུང་བསྟན་བྱུང་། །ཇ་ཕོར་གང་འཐུང་ཡང་བསྐུལ་
འདེད་མང་། །བཀའ་མ་བཅག་བྱང་ལ་སོང་བའི་ཤུལ། །
སྙིང་འདྲའི་སྤུན་ཚན་དགྲ་ལག་བཞག །སྡོང་གྲོགས་ལུང་
བསྟན་འཇའ་བཞིན་ཡལ། །གླིང་ལྷས་མངོན་ལྐོག་མ་་་་
ཐུབ་ན། །མི་བུས་ཕྱི་ནང་ལོས་རེ་བརྗེ། །ཞེ་ཁྲེལ་མོ་ཨི་་་་
ཤེས་གླིང་གི་ལྷ། །དག་པ་མཁའ་སྤྱོད་ཞིང་ཁམས་ནས། །
མངོན་ཤེས་བང་མཛོད་ནེ་ནེ་ལྕམ། །དུས་རྒྱུན་ལུང་་་་
བསྟན་རྣ་བ་གཟན། །གལ་ལ་ཐུག་དུས་གཟིམ་ཁུགས་་་་
སམ། །ཕྱོགས་བཅུའི་ཞིང་ཁམས་རབ་འབྱམས་ནས། །སྐུ་
གསུམ་རྒྱལ་དང་རྩ་གསུམ་ལྷ། །ཁྱད་པར་གླིང་ལྷ་དཀར་
པོའི་སྡེ། །དགྲ་ལྷ་ཝེར་མ་དཀར་སྐྱོང་རྣམས། །ཐུགས་རྗེ་
མ་གཡེལ་གྲོགས་ལ་བྱོན། །མཐུ་དཔུང་བསྐྱེད་ལ་རུ་་་་
མཚོན་ཕྱིར། །ཧོར་བདུད་ཆམས་ལ་མ་ཕབ་ན། །རྒྱལ་་་་་



བའི་བསྟན་ཆུས་མི་འགྲུབ་དུ། །གླིང་རུ་འདུག་སོས་མི་་་་་་
སོད་དུ། །དེས་ན་ལྷ་དམག་ཧོར་ལ་ཆོས། །གནམ་ས་བར་
སྣང་ཕྱོགས་མཚམས་ཀུན། །དགྲ་ལྷ་ཝེར་མའི་དམག་་་་
གིས་ཁོང༌། །ཀི་བསྭོ་ཆ་སྒྲ་ལྡི་རི་རི། །ཕུང་འདྲེ་ཧོར་རྗེའི་
བླ་ཚེ་འཕྲོགས། །བེ་ཐུལ་ངར་མའི་དོན་སྙིང་ཕྱུང་། །ཧོར་
ནག་ཡུལ་སྡེ་ཆམ་ལ་ཕོབས། །ཁ་འཛིན་མཛོད་དང་གོང་
མའི་ལྷ། །སྡོང་གྲོགས་མ་ཆུང་དགྲ་ལྷའི་ཚོགས། །ལས་ལ་
རྒྱུག་པའི་ཝེར་མའི་དཔུང་། །བདུད་ཧོར་རྡུལ་དུ་བརླག་
རོགས་མཛོད། །གསན་ན་གླིང་ལྷའི་ཐུགས་ལ་ཞོག །མ་་་
གསན་གླུ་ལ་འབྲེལ་བ་མེད། །
ཞེས་གསུངས་པའི་བསྐུལ་གླུའི་འབྲུག་སྒྲ་ཆེན་པོ་ཞིང་ཁམས་རབ་འབྱམས་
ཀུན་ཏུ་ཡོངས་སུ་ཁྱབ་པར་གྱུར་ནས་ཕྱོགས་བཅུའི་རྒྱལ་བ་རྣམས་ཀྱིས་ཐུགས་་
རྒྱུད་བསྐུལ་ཏེ་རྩ་གསུམ་དཔའ་བོ་ཆོས་སྲུང་དང་བཅས་པ་ཐམས་ཅད་ཧོར་་་
བདུད་རུ་ཏྲ་འདུལ་བའི་ཕྲིན་ལས་ཀྱི་གྲོགས་སུ་ཆས་ཤིང་མཐུ་སྟོབས་རྩལ་ལྡན་
དཔའ་གཏུམ་ཁྲོས་པའི་རྣམ་འགྱུར་ཅན། དགྲ་ལྷ་ཝེར་མའི་གཟུགས་སྐུར་་་་་
བཞེངས་ཏེ་ཞིང་སོ་སོ་ནས་སྤྲིན་ཕུང་གཏིབ་པ་ལྟར་བྱོན་ནས། ལྷ་དམག་ཀི་སྒྲ་་
ལྷང་སེ། གཉན་དམག་བསྭ་སྒྲ་ལྡིར་རེ། ཀླུ་དམག་ཆ་སྒྲ་སང་སེ། དར་འཕྲུ་རྒོད་་་
འཕྲུ་ཚུབས་སེ། དར་མདུང་བ་དན་ལྷབས་སེ། དགྲ་ལྷའི་གོ་མཚོན་སྤུངས་སེ།
ཝེར་མའི་མགྱོག་འགྲོས་ཤ་རེ། ནམ་མཁའ་ས་གཞི་བར་སྣང་ཐམས་ཅད་གང་།



དེའི་ནང་ནས་ནེ་ནེ་གནམ་སྨན་དཀར་མོ་དེས་སེང་གེ་དཀར་མོ་རོལ་སྟབས་སུ་
ཆིབས་ཤིང་སེང་ཌར་དངུལ་དྲིལ་འཁྲོལ་དྲི་ཞིམ་སྤོས་ངད་ཐུ་ལེ་སྐུ་རྗེ་རིན་པོ་་་
ཆེའི་ཐད་དུ་བྱོན་ནས་ལུང་བསྟན་འདི་གསུངས་སོ། །
གུ་རུ་དྷེ་ཝ་ཌཀྐི་ནི་སརྦ་སི་དྷི་འོག་མིན་བདེ་ཆེན་ཞིང་
ཁམས་ནས། །གནས་གསུམ་མཁའ་འགྲོས་བྱིན་གྱིས་་་་་
རློབས། །ས་འདི་ས་ངོ་མ་ཤེས་ན། །ཤར་སྟོད་གངས་ནེའི་
ལ་ཐོག་རེད། །ང་འདྲའི་ང་ངོ་མ་ཤེས་ན། །གནས་ནི་་་་
མཁའ་སྤྱོད་ཞིང་ནས་འོང་། །མིང་ནི་གནམ་སྨན་དཀར་
མོ་ཟེར། །ཡིན་ནི་སྐྱེས་བུའི་ནེ་ནེ་ཡིན། །གསོན་དང་གེ་་་
སར་ལྷ་ཡི་སྲས། །བྱ་རྒྱལ་གསུངས་སྙན་འགགས་པའི་་་་
དུས། །སྐོམ་ཚད་པས་ཉེན་པ་ཤེས་ན་ཡང་། །རེ་ཞིག་སྤྲིན་
དཀར་མ་འཛོམ་པས། །ཆར་ངང་འཐེན་མི་བྱེད་ཁ་མེད་
རེད། །ལྷ་བུ་མི་ཡུལ་ཕྱིན་པའི་དུས། །སྐུ་ངལ་ཆེ་བ་ཤེས་་ :
ན་ཡང་། །རེ་ཞིག་ཧོར་འདུལ་དུས་མིན་ཕྱིར། །ལྷ་ལུང་མི་
འཐེན་ཁ་མེད་རེད། །ཁྱེད་ཐུགས་ཟག་མེད་སྒྲིབ་ཀུན་་་་་
སྤངས། །འོན་ཀྱང་བདུད་ནས་བརྗེད་ཆུས་བསྒྲིབ། །དུས་
རྒྱུན་མངོན་ཤེས་འཆད་པའི་ལྷ། །གནམ་སྨན་ཧོར་གླིང་
འཁྲུགས་དུས་གཉིད། །ལྷ་མི་འཐུམ་ལུགས་འདྲ་འདྲ་རེད།།



ཨ་ཅང་མི་ཟེར་ཀུ་རེ་ཡིན། །དེ་སྔ་ཧོར་གླིང་འཁྲུགས་་་
པའི་སྐབས་། །སྙིང་དམར་ཆེ་བའི་བློན་འགའ་ཤོར། །དེ་
ཤོར་ཡང་འདྲ་མ་འདི་འདྲ་ཡོད། །དབྱར་གསུམ་སྙེ་མ་་་
ཞིང་གི་བརྒྱན། །སྟོན་གསུམ་འབྲུ་དྲུག་མཛོད་དུ་ཉལ། །
འདི་ནམ་ཟླ་དུས་ཀྱིས་བསྐོས་ཐང་རེད། །དེ་ལ་ཞིང་པ་་
སྐྱོ་རབས་མེད། །སྔར་དུས་ཕུ་ནུ་གླིང་དཀར་བརྒྱན། །
དེང་སང་འགའ་རེ་ཞིང་གཞན་གཤེགས། །འདི་ཚེ་སྔོན་
ལས་ཀྱི་བསྐོས་ཐང་རེད། །དེ་ལ་སྐྱེས་བུ་སྐྱོ་རབས་མེད། །
གཅིག་ཏུ་སེམས་ཅན་སྤྱི་དོན་དང་། །གཉིས་སུ་གླིང་་་་་
དཀར་ཆུས་དོན་དང་། །གསུམ་དུ་རྒྱལ་བའི་བསྟན་དོན།
ལ། །དཔའ་བོའི་རང་སྲོག་བློ་ཡིས་བཏང༌། །དེ་བྱང་་་་
སེམས་རྣམས་ཀྱི་ཁྱད་ཆོས་ཡིན། །རལ་གྲི་དགྲ་འཇོམས་
མཚོན་ལ་བསྐོས། །བསྐོས་པ་བཞིན་དུ་དགྲ་སྲོག་བཅད། །
གཡུ་བྱུར་མོ་སྨན་རྒྱན་ལ་བསྐོས། །བསྐོས་པ་བཞིན་དུ་་་
བཞིན་མདངས་བསྐྱེད། །དཔའ་ཐུལ་བསྟན་དགྲ་འདུལ་
ལ་བསྐོས། །བསྐོས་པ་བཞིན་དུ་ཧོར་བདུད་བཅོམས། །
བཅོམས་ནས་ད་ལྟ་ཞིང་ཁམས་བཞུགས། །ཞལ་དཀར་་
དགོས་དབང་ཧོར་ཡུལ་ཡོད། །སྐྱེས་བུ་ཁྱེད་དང་མཇལ་



ནས་འོང་། །འདི་ནས་ཕར་ཙམ་བྱོན་པས་ན། །ཧོར་གྱི་སོ་
བ་རིམ་བཞིན་ཡོད། །དགྲ་ལྷའི་སྟག་མོ་ཐོག་བཙན་ཡོད།།
འུར་རྡོ་སྟོང་འཁྱམས་ཀླད་ཁྲག་དཀྲུགས། །ཤོ་ཡིས་་་་
མཚར་ཆུང་མེ་ཏོག་ཐུས། །གྲོས་ཀྱིས་གྲུ་དཔོན་གཡང་དུ་
ལོང་། །ཉི་མའི་འོད་ཟེར་འབར་བ་ཡིས། །སྲིན་བྱའི་་་་་
དམིག་བུ་ལག་ཏུ་ཆུད། །ཉ་ཆེན་མཇུག་མས་གྲུ་ཤོག་་་་
བརློག །བརྒྱད་བཅུ་རྩ་གཅིག་ཧོར་སྡེར་བསྐྲམ། །འཇའ་
ཚོན་རི་མོས་བྱིས་པ་བྲིད། །སྤྲེལ་དཀར་རྩེད་མོས་སྤྲེལ་བླ་
ཆོད། །ལྕགས་ཁང་དགྲ་ལྷའི་བྲག་དཀར་དེ། །ཝེར་མ་་་་
ཐང་དཀར་འཁོར་རྟེན་བཟང་། །སྟོབས་མཐུ་ཞགས་་་་
པས་ས་གསུམ་སྦྲེལ། །འབྱུང་པོ་འདམ་སང་མེད་པར་་་
འཆོངས། །མེ་དཔུང་ནག་རྫོང་བསྲེགས་ཉིན་མཁོ། །གཡུ་
འབྲུག་གྲགས་སྙན་གླིང་རུའི་རྒྱན། །དེ་མིན་ཧ་ལོའི་ཚལ་
ཆེན་དེ། །གཅིག་མེད་རྩ་བ་གཏིང་རྫོགས་གྱིས། །ཕུང་་་་་
རྒན་ལིང་གཟུགས་བླ་གྲིས་གཏུབ། །འདབ་སྟོང་མ་སྙོག་
གླིང་ཡུལ་ཁྱེར། །དེ་ནས་ཐུགས་བཞེད་འགྲུབ་ལེ་ཡིན། །
དྭངས་གསལ་ཤེལ་དཀར་མེ་ལོང་ལ། །ལག་པས་ཕྱི་་་་་
བདར་བྱེད་ཚུལ་ཡིན། །སྐྱེས་བུ་མངོན་མཁྱེན་ཐོགས་ཡས



མེད་ལ། །གླིང་ལྷའི་ལུང་བསྟན་བྱེད་ཚུལ་ཡིན། །དེ་ཚོ་་་
སྐྱེས་བུའི་ཐུགས་ལ་ཞོག ། ད་
གསུངས་འཕྲལ་དགྲ་ལྷ་ཝེར་མའི་དམག་གི་དཔུང་ཐམས་ཅད་ཀྱི་བསོ་་་་
འབྲུག་སྒྲ་ལྡིར་རེ་འཛམ་གླིང་སེང་ཆེན་རྒྱལ་པོའི་གསང་བ་གསུམ་ལ་སྦྲང་ཆར་
རྒྱ་མཚོ་ལ་ཐིམ་པ་བཞིན་དབྱེར་མེད་དུ་ཐིམ་ཏེ། གཞན་ལས་ཁྱད་པར་དུ་་་་
འཕགས་པའི་སྟོབས་རྩལ་འགྲན་ཟླ་དང་བྲལ་བ་བརྙེས་པར་གྱུར་ཏོ།། དེ་
་་་་་་་།
ན
ར
ར
1
:
|
།
ད་
་་་་་་་།



།
།།
་ བློ ་ ་ ་ ་ 21:|: :/ཚོ
ལེའུ་གཉིས་པ། | ས་
འབུམ་པའི་ལྷ་སྲས་ཞལ་དཀར་གྱིས།། །།
སྐྱ་ཁྲ་ཧོར་པའི་སྐུ་སྐྱེ་བླངས།།
ཁང་བརྩེགས་མཆོད་རྟེན་སྤེན་པད་ནས།།
ནུ་བོ་སེང་ཆེན་རྗེ་དང་མཇལ།།
༈ ལས་ཀྱིས་དབང་གིས་འཁོར་བར་ལྷུང་མིན་ཡང་། །སྙིང་རྗེ་ཆེན་པོས་
འགྲོ་བ་མ་བཏང་བཞེངས། །འཕགས་ཆེན་ས་བརྙེས་འབུམ་པའི་ཞལ་དཀར་་་་་
ཡང་། །སྐྱ་ཁྲ་ཧོར་པའི་སྐྱེ་བ་བཞེས་ཚུལ་སོམས། ། དེ་ནས་ཕར་བྱོན་ཏེ་སྐྱ་རེངས་
གད་པའི་ཁུག་ཟུར་དུ་ཞག་གཅིག་བཞུགས་ནས་ས་ལམ་གྱི་སྒྲིབ་སྦྱོང་ཁྱད་པར་
ཅན་མཛད། ཕྱི་ཉིན་ཐོག་ལའི་ལ་གོང་ནས་མར་བྱོན་པས།དེ་ན་གྲུབ་ཐོབ་དཀར་
ཆུང་རྟོགས་ལྡན་ཞེས་བྱ་བས། ཧོར་བདུད་ཀྱི་ཁ་གནོན་ལ་བཞེངས་པའི་ཁང་
བརྩེགས་མཆོད་རྟེན་ཞིག་ཡོད་པ་དེའི་སྤེན་པད་གསེབ་ན་དགྲ་ལྷའི་ཁྲ་ཚང་་༌་
ཟེར་བའི་གདོང་འབུམ་པའི་རྒྱ་ཚ་ཞལ་དཀར་དེ་ཉིད་ཀྱིས་རང་གི་སྐུ་དངོས་ཀྱི་
འགྲོ་དོན་རེ་ཞིག་རྫོགས་ཀྱང་བསྒྲལ་ཞིང་ལས་ངན་འགའ་རེ་ད་དུང་བྱེའུའི་
ལུས་སུ་འཁྱམས་པ་རྣམས་སླར་ཡང་བསྒྲལ་ཏེ་ཐར་པ་རྣམ་མཁྱེན་གྱི་རྟེན་ལ་་་་
སྤར་བའི་ཕྱིར་དང་། ཁྱད་པར་ཧོར་ཆོས་མེད་བདུད་ཀྱི་ཡུལ་སྡེ་དེ། དམ་ཆོས་་་
སྤེལ་བའི་ཞིང་ས་དཀར་པོར་བསྒྱུར་ཆེད་བདུད་རྗེ་གུར་དཀར། བདུད་བློན་བེ་
ཐུལ་རྣམས་རྡུལ་དུ་བརླག་པར་བྱ་བ་ལ་སྐྱེས་བུ་མངོན་སྤྱོད་ཀྱི་ལས་ལ་བསྐུལ་་་
དགོས་པའི་དབང་གིས་རང་ཉིད་ཞི་བདེ་བསམ་པས་ཞིང་ཁམས་མ་བསྙེགས་་་



པར་བདུད་ལུང་དགེ་ལ་བསྒྱུར་ཞིང་གདུལ་བྱ་ཐར་ལམ་ལ་འགོད་པའི་ཐུགས་་
བསྐྱེད་དང་དམ་བཅའ་ཁྱད་པར་དུ་འཕགས་པ་བཟུང་སྟེ་རྩལ་ལྡན་སྐྱ་ཁྲ་ཧོར་
པའི་སྐྱེ་བ་བཞེས་པའི་ཚུལ་བསྟན་ནས་བཞུགས་ཡོད་པ་དེའི་ཁྲ་ཚང་དེ་ན་ཡོད་
ཕྱིར་མཁྱེན་བཞིན་སྐུ་རྗེ་ཁོང་དེར་ཕེབས་པས། ལྷ་རྟ་རྐྱང་རྒོད་ཀྱིས་ཀྱང་མཁྱེན་
ཏེ། རྟེན་དེའི་རྩར་སླེབས་དུས་རྟེན་ལ་མགོ་གཏད་དེ་ཉལ། སྐུ་རྗེ་ཁོང་ཆིབས་་་།
བཤོལ་འཕྲལ། ཁྲ་དེ་སྐར་མདའ་བརྒྱུག་པ་ལྟར་ཁྲ་ཀྱི་ལེ་གསེར་སྒོའི་ཐོག་ཏུ་་་་་
བབས་ནས། སྐུ་རྗེ་རིན་པོ་ཆེ་ལ་གུས་པའི་ཚུལ་དུ་མགོ་གུག་གུག་གསུམ་བྱས། སྐུ་
རྗེ་སེང་ཆེན་རྒྱལ་པོ་ཁྱེད་ཧོར་ཡུལ་མུན་པའི་གླིང་དུ་དེ་རིང་ཕེབས་པ་ཨེ་ཡིན།
ཁྲ་ང་ནི་འབུམ་པའི་ཞལ་དཀར་ཡིན་པ་འདིར་སྐྱེས་ནས་ལོ་གསུམ་སོང་། དེ་སྔ་
གཤོག་པའི་རྟ་ཞོན་བྱ་སྤུའི་རྒྱན་བཏགས་མཆུ་སྡེར་གྱི་མཚོན་ཆ་བྱས་ནས་ཧོར་
ཡུལ་གྱི་བྱེའུ་ཁྱུ་ལ་རྩེའི་ཤོད་ལ་ཕབ། ཤ་ཁྲག་ཁ་ཟས་བྱས་ཏེ་བསྡད་ཡོད་པ་ཡིན།
ཁྱེད་འཛམ་གླིང་སེང་ཆེན་རྒྱལ་པོ་བདུད་བཞིའི་གཉའ་ནོན། ནག་ཕྱོགས་ཀྱི་་༌་
གཤེད་མ་དེ་ཙམ་ཧོར་བདུད་ཡུལ་དུ་བྱོན་རྒྱུ་འགོར་དོན་ཅི་རེད། ང་དཔོན་ཡིན་
དུས་གླིང་དཀར་གྱི་ཆུས་དོན་རྒྱལ་བའི་བསྟན་དོན་སེམས་ཅན་བདེ་དོན་ལ་་་་་
རང་སྲོག་འབེན་ལ་བཞག དཔུང་པ་ཁྲག་ལ་བསྒྲེས། རྟ་མིའི་བང་ལམ་བཀག
ཁྲག་གི་མཚོ་མོ་འཁྱིལ་རྒྱུའི་ཧོར་བདུད་ཞིག་བཅོམ་ཡང་ཁྱེད་ཐོན་རྒྱུ་མི་འདུག
གཞན་དོན་གྱི་ཁུར་ཁྱེར་བའི་སྐྱེས་བུ་དེ་ལེ་ལོའི་དབང་དུ་ཤོར་ག་ལ་ཉན། ཕུ་་་
ནུའི་དཔུང་རོགས་གླིང་སྡེའི་རྒྱབ་སྐྱོར། ཧོར་ནག་སྟག་བདུད་མི་མཛད་ན་ལྷ་་་
གོང་མའི་ཕོ་ཉ་ག་ལ་ཡིན། ངས་ཁྱེད་ཨེ་བྱོན་བསམ་ནས་དེ་ཙམ་བསྒུག །ད་ནང་
བྱོན་འོང་བ་ཤེས་ནས་ཕེབས་བསུ་ལ་བསུ་ཆང་སོགས་ཁུར་འོང་རྒྱུ་ནི་མི་འདུག་
ཅིང་ཁྲ་ཡི་ལུས་འདི་ཡིད་ཕྱ་མོ་ཞིག་ཀྱང་འདུག་པས་ངོ་ཚ་ནས་གཅར་མ་ཕོད།



འདིར་བྱོན་དུས་རང་རེ་མི་རྟ་གསུམ་པོ་ལས་གཞན་མི་འདུག་པས་དྲག་འོང་་།
སྙམ་ནས་གསེར་སྒོའི་ཐོག་ཏུ་བབས་པ་ཡིན་ཟེར། རྒྱལ་པོའི་ཕྱག་གིས་ཁྲ་དེ་འཇུ་
ནས་སྐུ་པང་དུ་བཞག་སྟེ། ང་བདུད་ལ་སོང་ཤུལ་ཁྱེད་རྣམས་ལ་འོ་བརྒྱལ་དེ་
ཙམ་བྱུང་འདུག་ད་ལན་ཚེ་འདིར་ཞལ་མཇལ་རྒྱུ་བྱུང་བ་རེ་དགའ། བསུ་ཆང་རྟ་
ཆག་མེད་ཁྲ་ལུས་ཡིན་སྙམ་པ་ཐུག་ཡི་མུག་ག་ལ་དགོས། ལར་ཁྱེད་གདོང་སྨུག་་
པོའི་འབུམ་པའི་ཞལ་དཀར་སྔར་ཡིན་ན་སེར་ཆེན་ཁྲབ་ཀྱིས་མི་ཁེབས། མདོ་བ་
རྟ་ཡིས་མི་འདྲོངས། ད་ནི་ཁྲི་དར་མ་ལག་མགོ་ཙམ་ཞིག་གི་སྐྱེ་བ་བླང་། འཇམ་
དབྱངས་རྣམ་འཕྲུལ་ལྷ་ཕྲུག་ངང་ཡག་རྒྱལ་པོའི་སྤྲུལ་པ་སྣང་སེམས་རང་དབང་
ཐོབ་པ་ཁྱོད་ལུས་འདི་ལྟ་བུ་ལེན་དགོས་ལུགས་ཅི་རེད། ཧོར་གླིང་འཁྲུགས་ཚུལ་
དང་ཞིང་ཁམས་སུ་མི་འགྲོ་བའི་དོན་ཐམས་ཅད་གླུ་རུ་ལོངས་ཤོག་དང་ཉན་་་་
འདོད་ཆེ་འདུག་པའི་སྔར་དུས་རང་རེ་རྣམས་མགོ་འཛོམས་ཡོད་དུས་ལྟར་ད་།
ལན་གླུ་ལོངས་དང་རྟེན་འབྲེལ་ཡོད་གསུངས་པས། སྐྱ་ཁྲ་དེ་ན་རེ། ད་ང་འདབ་
ཆགས་བྱ་ཡི་ལུས་རྟེན་འདིའི་མཆུ་ནི་རྭ་ཅོ་ཡིན་ཕྱིར་གླུ་ལེན་ངག་འགུགས་་་་
མཚར་མོ་ཞིག་མི་ཐོན་འདུག་ཀྱང་ཡིན་ལུགས་ཀྱི་འདྲ་མ་འདི་འདྲ་ཡོད་ཟེར་
ནས་ཁྲ་སྐད་ལྡེམ་དྲུག་ལ་དྲངས་ནས་གླུ་འདི་བླངས་སོ།།
ཨ་ལ་ཨ་ལ་ཨ་ལ་རེད། །ཐ་ལ་ངག་གི་བཀུག་ལུགས་རེད།།་
སྐྱབས་རྒྱལ་བ་རྒྱ་མཚོའི་ཞབས་ལ་འདུད། །དུས་དེ་རིང་
གླུ་སྣ་ལྷ་ཡིས་དྲོངས། །ས་འདི་ནི་སྤེན་ནེ་ལ་ཐོག་རེད། །
ང་སྔར་དུས་འབུམ་པའི་ཞལ་དཀར་རེད། །གླིང་སྨུག་པོ་
1:|:གདོང་གི་རྒྱལ་པོ་རེད། །དཔོན་སེང་ཆེན་ནོར་བུའི་ཕུ་བོ་



རེད། །དུས་ད་ལྟ་ཁྲ་ལ་སྐྱེས་པའི་དུས། །དཔའ་རྩལ་ལྡན་
སྐྱ་ཁྲ་གཤོག་རྒོད་ཟེར། །སྙན་གསོན་དང་རྒྱལ་པོ་རིན་པོ་
ཆེ། །མཐོ་གཡུ་འབྲུག་གནམ་ནས་ལྡིར་བའི་དུས། །བྱ་རྨ་
བྱས་ས་ནས་ཟློས་གར་རྩེ། །ཁྱེད་སེང་ཆེན་ཧོར་ལ་ཕེབས་
པའི་དུས། །ང་ཁྲ་ཕྲུག་མི་སྐད་གླུ་རུ་ལེན། །ངེད་གཞི་་་་
འདུག་ལོ་རྒྱུས་ཞུས་པས་ན། །ཁྱེད་དེ་ལོ་བདུད་ལ་བྱོན་་
པའི་དུས། །བྲན་མི་ཆུང་ཁ་བདེ་བྱང་ལམ་ནོར། །ཧོར་་་
སེར་པོའི་བེ་ཐུལ་བདུན་གྱིས་བཟུང་། །གླིང་སེང་ཆེན་་་
བྱང་ལ་ཕེབས་རབས་བཤད། །དེ་གོ་ནས་ཧོར་རྗེ་ཕུང་་་
རྒན་གྱིས། །དགུང་ཉི་མའི་ཟེར་མདངས་བསྡུས་པའི་་་་
སྐབས། །བྱ་འུག་རྒན་ལྟས་ངན་དགོད་དུ་དྲན། །གླིང་་་་
རྒྱལ་པོ་ཡུལ་གཞན་ཕེབས་པའི་སྐབས། །ཧོར་གུར་་་་་
དཀར་གླིང་ཆུས་འཕྲོག་རྒྱུ་དྲན། །བྱ་ཁྭ་ཏ་གླིང་ལ་སོ་བ་
དང༌། །ཧོར་བྱ་ཐན་སེ་བོ་ཉུལ་མ་བྱུང་། །ལྟས་དེ་རིག་སྤྱི་
དཔོན་ཁྲ་རྒན་གྱིས། །ཧོར་སེར་པོའི་དམག་དཔུང་འོང་
དུ་ཟེར། །ངེད་ཕུ་ནུ་དཔའ་ཐུལ་གྲོས་བྱས་ཏེ། །རང་འོག་
གི་དམག་དཔུང་ཅི་ཡོད་བསྡུས། །དེ་ཙམ་ན་ཧོར་དམག་
བབས་ནས་བྱུང༌། །དམག་གྲངས་ཀ་འབུམ་ཚོ་བཅུ་་་་



གཉིས་གདའ། །བུ་ཐང་རྩེས་རང་ཚོད་རང་གིས་བཟུང༌།།
ཧོར་ཤན་པས་དམག་བཤོལ་གྲོས་འདེབས་བྱས། །དེ་་་་
མིན་པ་ཧོར་རུའི་བེ་ཐུལ་དེ། །དཔའ་རྒོད་འདོད་སེར་བ་
ཡར་ཡར་རེད། །ཆུ་དར་འབབས་རྨ་ཆུའི་རབ་ཁ་ནས། །
ངེད་དཔའ་ཐུལ་ངར་རྒོད་དཔུང་བསྒྲིག་གིས། །སྤྱང་་་་
སྔོན་མོས་ལུག་ཁྱུ་དཀྲུགས་དཀྲུགས་བྱས། །སྲས་ལྷ་བུ་རྒྱ་
ཚའི་ཡ་ཟིས་གཏུབ། །དཔའ་ངར་མ་བཙན་རྒྱལ་རོང་་་
ཚས་བསད། །བུ་སྣང་ངུས་ཤན་པའི་ཐོག་སེར་ཕབ། །
བློན་འདན་མས་ཁྲི་བཙན་མགོ་སྐེ་བླངས། །དཔོན་
གཟིགས་འཕན་རྒད་པོས་གུར་སེར་བཅོམ། །དཔའ་རབ་
རྒོད་ཉག་ཚས་བེ་ཐུལ་བརླག །ཧོར་སེར་པོ་རྒྱལ་བུ་་་་
བརྒྱད་ཀ་དེ། །ཁྲ་དར་མས་བྱེ་ཆུང་བསྒུམ་འདྲ་བྱས། །
གླིང་དཀར་པོའི་དཔའ་ཐུལ་དཔུང་དམག་གིས། །ཧོར་་
སེར་པོ་རྩ་འགོ་བྲེག་བྲག་བྱས། །དམག་ཚུར་འོང་འབུམ་
ཚོ་བཅུ་གཉིས་ཏེ། །མཐའ་བརླག་ནས་བརྒྱ་ཚོ་དགུ་ལ་་་
གཏུག །ས་མ་ཟིན་མཚན་ཤག་ཧོར་ལ་བྲོས། །ཡང་ཕུང་
རྒན་གུར་དཀར་རྒྱལ་པོ་དེས། །དམག་འབུམ་ཚོ་བཅོ་་་་
བརྒྱད་རྟིང་སྣོན་བྱས། །ཧོར་སྟོབས་ཆེན་འཆངས་ལྷས་



དམག་སྣ་དྲངས། །ངར་ཤེད་ཆེན་ལྕགས་ཚས་རུ་སྟེང་་་
བསྒྲིལ། །རྨ་དེལ་ཡག་སྟག་ཐང་དམག་གིས་བཀང་། །
གདོང་ཞལ་དཀར་ང་ཡིས་གཙོར་བྱས་ནས། །གླིང་་་་
དཔའ་ཐུལ་གང་ཡོད་ཐམས་ཅད་ཀྱིས། །ཧོར་བེ་ཐུལ་་་་
གང་རྒོད་གདོང་ལེན་བྱས། །གླིང་སྟག་ཐང་ཁྲ་མོ་རོ་ཡི་་
བཀང་། །སྤྱང་ཨ་ཐུང་ཤ་ལ་འགྲོ་རྒྱུ་བྱས། །བློན་ཤན་པ་།
གང་རྒོད་མགོ་འཕྲུ་བླང་། །ལོ་དྲུག་ལ་འཁྲུགས་པའི་ཐ་་
མ་རུ། །ཁོ་ཁྲོ་ཐུང་སེར་པོ་ཧོར་ལ་བརྒྱུག །གླིང་དཀར་་་་
པོའི་ཕ་ཆུས་ཧོར་ལ་བཙོང་། །སྲས་སྣང་ངུ་གཡུ་སྟག་་་་་
ཧོར་ལ་ཤོར། །དེས་མ་ཚད་ལམ་ཁྲིད་ལམ་སྟོན་བྱས། །
ལས་ཕྱི་ནང་བར་གསུམ་ཧོར་ལ་བཤད། །དེ་བྱས་པས་
ཧོར་རུའི་དཔའ་སྙིང་ཟིན། །དམག་དཔུང་ཆེན་ཆུ་སྣ་་་
རྡོལ་རྡོལ་བྱུང༌། །ཧོར་བསད་བསད་ཉུང་མཐའ་རིག་རྒྱུ་
མེད། །དུས་ཐ་མ་དཔའ་ཐུལ་སུམ་ཅུ་ཤོར། །དམག་རྫོང་
ལ་བརྒྱུག་ནས་འབྲུག་མོ་འཕྲོག །དཔོན་རྒྱ་ཚ་ང་དང་་་་
འདན་མ་གཉིས། །ཡང་ཉི་འབུམ་དཔའ་སེང་དར་ལུ་ལྔ།།
བུ་དར་འཕེན་སྒ་བདེ་སེང་སྟག་བརྒྱད། །མཁར་ཡ་ཟིའི་
སྒོ་བར་རྗེས་དེད་སོང་། །འདྲེ་ཐེལ་རང་ཆོ་འཕྲུལ་ཆེ་ཆེ་



ནས། །དཔའ་དེ་བྱས་ར་མདའ་མ་ཆོད་ཐལ། །ཡར་་་
འཁོར་དུས་ཞལ་དཀར་འདི་འདྲ་བསམ། །བོད་འཇིག་་
རྟེན་སྲིད་པའི་གཏམ་དཔེ་ལ། །གཞན་ཁྲེལ་བའི་ཟས་་་
ཀྱིས་འགྲངས་བ་ལས། །ཕོ་ལྡོག་ནས་མུ་གེ་ཤི་ན་དགའ། །
དེ་ཟེར་བའི་དཔེ་དང་དོན་མཚུངས་ལྟར། །གདོང་སྨུག་
པོའི་ཕ་ཆུས་ཤོར་བའི་དུས། །ང་ཞལ་དཀར་གསོན་ལས་
ཤི་ན་དགའ། །ཚུལ་དེ་བསམ་ཚེ་གོས་རྡོ་ལ་བཅོལ། །བུ་ལྷ་
བུའི་གོ་མཚོན་ལུས་ལ་གྱོན། །རྟ་གཡུ་བྱ་འཕུར་ཤེས་ཞོན་
ནས་སུ། །ཧོར་ཤན་པའི་རྗེས་ལ་བསྙགས་ནས་སོང་། །ཁོ་
ཤེས་ཆེན་སྤྱང་གྲུང་འཛོམ་པ་དེས། ། ང་རྒྱ་ཚའི་གདོང་་་
ལེན་མི་བྱེད་དུ། །བློན་སྡིག་སྤྱོད་དཔའ་མེད་མ་རེད་དེ། །
ཁྱེད་གེ་སར་ཞལ་ངོ་གཉན་པས་རེད། །དེ་རེད་ཀྱང་ཞལ་
དཀར་ལས་ཀྱིས་དེད། །ཚོད་མ་ཟིན་བྲོས་པའི་རྗེས་་་་་
བཞིན་བརྒྱུགས། །གངས་དཀར་པོའི་ཕུ་ན་གབ་ནས་འགི། །
རྟ་གཡུ་བྱ་འདྲོགས་ནས་མདུང་རྩེར་འཕང་། །རྨ་ལྤགས་
སྙད་ཙམ་ལས་མ་བྱས་ཀྱང་། །དཔའ་ངར་མ་ཤི་འདོད་་
བཙན་ལྕེབ་བྱས། །ཚེ་འདིར་སྣང་ནུབ་པའི་དུས་ཚོད་ལ། །
བོད་མགོ་ནག་མི་བདེའི་གཞི་མ་དང༌། །ཧོར་སེར་པོའི་་



སྡིག་པའི་ས་བོན་དེ། །དཔོན་གུར་དཀར་སྤྲེལ་ངོ་ཁྱི་ཐོད་
རེད། །དེ་བསད་པའི་སྙིང་ཁྲག་འཐུང་དང་གཅིག །སྡེ་་་
ཧོར་རུ་ཆོས་ལ་ཚུད་དང་གཉིས། །ངས་བསྒྲལ་ཞིང་་་་་་
སེམས་ཅན་ལས་ངན་འགའ། །ཡང་བྱེའུར་སྐྱེས་པ་་་༌་་
བསད་སྤར་གསུམ། །འདི་མ་ཐོན་ཞིང་ཁམས་སོང་བས་
ན། །རང་ཞི་བདེར་གཞོལ་བ་ཉན་རང་འདྲ། །ཚུལ་དེ་་་་
བསམ་ཁྲ་ཡི་སྐྱེ་བ་བླང༌། །ལས་དགེ་སྡིག་ཞིབ་ལ་མི་་་་
བསླུའི་ཕྱིར། །རྗེ་རྒྱལ་པོས་འོག་སྡེ་ཆོས་ལ་བཀོད། །ང་་་
སྣང་སེམས་རང་དབང་ཐོབ་ལགས་ཀྱང་། །དམ་བཅས་
པ་མཐའ་རུ་མ་ཕྱིན་པར། །གནས་ཞིང་ཁམས་མི་སྙོགས་
ཐག་ཆོད་ཡིན། །ང་རྒྱ་ཚ་དག་ཞིང་འགྲོ་དགོས་ན། །ཁྱེད་
རྒྱལ་པོ་མ་ཐོག་ཧོར་ལ་ཕེབས། །ཁྱེད་ནག་པོ་བདུད་ནས་
ལོ་དགུ་འགོར། །ཁྱེད་བྱོན་གྱི་ལོ་རྒྱུས་ཅི་འདྲ་ཡོད། །ངེད་
གཞི་འདུག་ལོ་རྒྱུས་དེ་འདྲ་རེད། །གླུ་གསན་ན་སྙན་གྱི་་
རྒྱན་དུ་མཛོད། །མ་གསན་གླུ་ལ་འབྲེལ་བ་མེད། །རྗེ་སེང་
ཆེན་ཐུགས་ལ་དེ་འདྲ་ཞོག། མ་
ཟེར་བ་དང་། སྐུ་རྗེ་རིན་པོ་ཆེའི་ཞལ་ནས་འོ་ན་ཕུ་བོ་ཞལ་དཀར་ལགས།
ཧོར་གླིང་སྐད་ཆ་གོ་ནས་བྱུང་། ང་བྱེས་སོང་ལོ་རྒྱུས་འདི་འདྲ་ཡོད་གསུངས་པ་



ནས་གླུ་འདི་གསུངས་སོ།།
གླུ་ཨ་ལ་ཨ་ལ་ཨ་ལ་རེད། །ཐ་ལ་ངག་གི་འགུགས་ལུགས་
རེད། །ནུབ་ཕྱོགས་བདེ་ཆེན་ཞིང་ཁམས་ནས། །སངས་་་
རྒྱས་འོད་དཔག་མེད་པ་མཁྱེན། །ཁམས་གསུམ་དག་་་་
པའི་ཞིང་ལ་དྲོངས། །ས་འདིའི་ས་ངོ་མ་ཤེས་ན། །གླིང་རུ་
ཤི་གསོན་ཐུག་ས་རེད། །ང་འདྲ་རྨར་ཁམས་གླིང་ཡུལ་
ནས། །སེང་ཆེན་ནོར་བུ་དགྲ་འདུལ་ཡིན། །རང་རེ་ཕུ་ནུ་
འཛོམ་པའི་དུས། །འཛམ་གླིང་སྐྱིད་པའི་ཉི་མ་ཟེར། །
གསེར་ཁྲི་མཐོན་པོའི་ཡང་སྟེང་ན། །སྤུན་གསུམ་རི་རྒྱལ་
བཞིན་དུ་བརྗིད། །དགུང་གི་ཉི་ཟླ་སྐར་གསུམ་འདྲ། །དེ་
རིང་ཉི་མའི་དུས་ཚོད་ལ། །རོང་ཚས་ཞིང་གཞན་འགྲོ་་་
དོན་སྐྱོང་། །རྒྱ་ཚ་ཞལ་དཀར་ཁྲ་ལ་གྱུར། །གེ་སར་ཧོར་་
ལ་ཁེར་འགྲོས་བྱེད། །ཚུལ་འདི་བས མ་ན་ཞེ་རེ་སྐྱོ། །དེ་་་
ནས་ཕུ་བོ་ཞལ་དཀར་ཉོན། །ང་ནག་པོ་བདུད་ལ་འདི་་
འདྲ་སོང་། །མང་པོ་ཆུ་ལུང་ན་ཁྲ་ནས། །ཀུན་དཀྲུགས་་་
འབྲུག་མོ་ཕྱིར་ལ་བརྫངས། །ལྷ་མིའི་སྤྲུལ་པས་སོ་་་་་
མཚམས་བཅད། །དེ་ནས་ཡར་ཁམས་བྱང་ལ་སོང་། །
མུན་པ་ཆུ་འཁྲུགས་ལ་ཁ་བརྒྱུད། །ནག་པོ་བདུད་ཀྱི་ཡུལ་



ལ་བྱོན། །སར་རུ་ངམ་མཁར་རིང་མོར་ཕྱིན། །དཔའ་མོ་
ཨ་སྟག་ཀླུ་མོ་དེ། །དཔའ་ངར་གྲུས་མའི་སྟག་འདྲ་གདའ། །
སྟོབས་རྩལ་འཕྲུལ་གྱིས་ཁེངས་སེམས་བཅོམ། །གྲོགས་སུ་
བཀུག་ནས་ལོ་རྒྱུས་བཤད། །དེ་ནས་དམར་ནག་དུག་་་་
མཚོ་ནས། །བདུད་ཀྱི་ཀུ་ཙ་ཆང་གིས་བསད། །གདོང་གི་་
མཁར་དམར་མེ་ལྕེ་ནས། །ཚེ་ཕྲུག་རོག་པ་མགོ་བོ་བསྐོར། །
ནམ་ཕྱེད་རྩ་གྲིས་མགོ་སྐེ་ཕྲལ། །དེ་ནས་མཚལ་གྱི་སྤང་
ལྗོང་ཕྱིན། །བདུད་བློན་ག་དར་བྱིང་སྔོན་དེ། །ངར་རྒོད་
དོམ་སྨྱོན་འདྲ་ལེ་གདའ། །ཞི་དྲག་ཐབས་ཀྱིས་ནང་ལ་་་
བཀུགས། །ཐ་མ་མེ་ཟ་ཨ་འབུམ་དེས། །ཀླུ་བཙན་དཔོན་
པོ་གཡོ་སྒྱུས་བསླུས། །བླ་མཚོ་སྐེམ་བཅུག་བླ་ཤིང་བཅག །
བླ་མཆོད་མོ་མ་བྲན་མོ་དང༌། །བླ་འབྲོང་བདུད་ཀྱི་ཁུ་བོ་
གཉིས། །གཅིག་ཀྱང་མ་བཞག་ཐམས་ཅད་བསད། །ཀླུ་་་
བཙན་བདུད་རྒན་ཐོད་མདའ་སྤྲད། །བདུད་རོ་མཆོད་་
རྟེན་འོག་ཏུ་མནན། །ལོ་གསུམ་མཚམས་ནས་འོང་རྩིས་
ལ། །མེ་བཟའ་བྱིང་སྔོན་གྲོས་བསྡུར་ནས། །བརྗེད་ཆུ་བླུད་
དེ་ལོ་གསུམ་ལུས། །རྒོད་ལྕམ་དཀར་མོས་མནོལ་གྲིབ་་་
བསལ། །བདུད་སྡེ་ཆོས་ལ་མ་ཚུད་ནས། །རྟེན་བཞེངས་་



ཆོས་ཁྲིམས་བསྡམ་པ་ཡིས། །སླར་ཡང་ལོ་གསུམ་ཟླ་་་་
བདུན་ལྷགས། །ལོ་དགུ་འགོར་དོན་དེ་འདྲ་རེད། །སྨུག་་་
པོ་གདོང་གི་ཆུས་དོན་དང་། །ཕུ་ནུའི་དཔུང་རོགས་མ་་
བསམ་མིན། །སྔོན་ལས་འཕྲལ་རྐྱེན་གཉིས་འཛོམ་ནས། །
དབང་མེད་དེ་འདྲ་གྱུར་ནས་ཐལ། །རང་ཡུལ་གླིང་ལ་་་
ཕེབས་པའི་དུས། །ཁྱེད་དཔའ་ཐུལ་དེ་ཙམ་ཤོར་ནས་་་
འགི །དཔའ་བོ་དཔུང་རོགས་མ་ཐོན་འགྱོད། །ཕུ་ནུ་ཞལ་
མཇལ་མ་བྱུང་འགྱོད། །རྒྱལ་བློན་སྐྱིད་སྡུག་མ་གཅིག་་་
འགྱོད། །འགྱོད་ཀྱང་མ་ཕན་སྔོན་ལས་ལན། །ལེན་བསམ་
ཤ་ལན་སྐྱུར་རྒྱུ་མེད། །གུར་དཀར་གཉའ་སྒ་མ་བསྟད་ན། །
སེང་ཆེན་ཐོགས་ལེ་སྟོང་གཏམ་རེད། །སྙིང་དམར་ཆེ་་་་
བའི་དཔའ་ཐུལ་དང་། །རིན་ཐང་ཆེ་བའི་རྟེན་གསུམ་ལ། །
ཤ་ལན་ར་མདའ་གེ་སར་འོང་། །དཔའ་ཐུལ་དམག་གི་”
དཔུང་ཤོམ་ཀྱང་། །འདུལ་སྐལ་མེད་པས་བཤོལ་ནས་་་་
བཞག །ཕུང་རྒན་སྲོག་སྙིང་ང་ཡིས་ལེན། །བེ་ཐུལ་ཤན་་
རྒོད་ང་ཡིས་འདུལ། །ཧོར་སྡེ་ཆོས་ལ་ང་ཡིས་བཀོད། །ཕུ་
བོ་མ་བཞུགས་དག་ཞིང་ཕེབས། །བཙན་པོ་དངུལ་ཆུ་ཁྲོ་
རྫོང་ནས། །དཔོན་པོ་འབུམ་པའི་ཞལ་དཀར་དེ། །གླིང་་



དཀར་རྒྱལ་པོ་བཞུགས་ཉིན་མོ། །སྐུ་བརྗིད་རི་རྒྱལ་ལྷུན་
པོ་འདྲ། །ཞལ་མཛེས་བཅོ་ལྔའི་དུང་ཟླ་འདྲ། །ད་ལྟ་ཁྲ་་་
ཆུང་ལག་མགོ་ཙམ། །བལྟས་ཤིང་བལྟས་ན་ཡི་རེ་མུག །
མགོ་དར་འཕྲུ་འཚུབ་པའི་དམག་དཔོན་དེ། །དེ་ཁྲ་མགོ་
བྱ་སྤུ་ཟིངས་སེ་འགི། །རྒྱབ་བེར་ཁྲབ་མནབ་པའི་རྒྱལ་པོ་
དེ། །ད་ཁྲ་ཁྲ་བྱ་སྒྲོས་ལུས་པོ་ཁེབས། །གཏམ་སྙན་མོ་་་་
ཚངས་དབྱངས་སྨྲ་མི་དེ། །དུས་དེང་སང་ཁ་ན་རྭ་མཆུ་་
སྐྱེས། །མཚོན་ཡ་ཟི་དཔུང་པས་གཡུག་མི་དེ། །ད་སྡེར་་་
རྣོན་བསྒྲད་ནས་བྱེའུ་གསོད། །རྟ་རྒྱ་བྱའི་བ ང་ལ་གཤོལ་
མི་དེ།།ད་གཤོག་པའི་རླབས་ཀྱིས་བར་སྣང་འགྲིམ། །ཡིད་
ཕྱ་མོའི་གནས་ཚུལ་འདི་ལྟ་བུ། །འདི་མཐོང་སེང་ཆེན་་་།
སེམས་རེ་སྐྱོ། །འདབ་ཆགས་བྱ་ལུས་ལེན་དགོས་ཀྱང་། །
གཟུགས་མཛེས་རྨ་བྱ་རྩལ་ཆེན་ཁྱུང་། །ལྕེ་བདེ་ནེ་ཙོ་་་་
གཡུ་མཐིང་སོགས། །བྱ་དེ་འདྲའི་ལུས་ཤིག་མི་ལེན་ནས། །
ཁྲ་སྡིག་ཆེན་ལུས་འདི་ལེན་ལུགས་ལ། །དེ་བས་བདེ་ཆེན་
ཞིང་ལ་བྱོན། །ལམ་སྟོན་ནུ་བོ་ང་ཡིས་བྱེད། །མི་གཙང་
འཁོར་བའི་འདམ་རྫབ་ལ། །ཆགས་ཞེན་མ་བྱེད་སྲིད་
པའི་རྒྱུ། །འདུས་བྱས་མི་རྟག་རང་བཞིན་ལ། །རྟག་པར་



མ་འཛིན་འཁོར་བའི་རྒྱུ། །མན་ངག་བླ་མའི་ངོ་སྤྲོད་ལ། །
རེ་དོགས་མ་བྱེད་འཆིང་བའི་རྒྱུ། །དེ་བས་རང་བབས་་་
དྲན་པ་སྐྱོང་། །མཐའ་བྲལ་སྟོང་པའི་རྟ་ཕོ་ལ། །ཡེ་ཤེས་་
གསལ་བའི་སྒ་སྲབ་སྤྲས། །གཉིས་མེད་རྟོགས་པའི་རྩལ་
གྱིས་ཞོན། །ཐུགས་རྗེའི་ཤུགས་ཀྱིས་མདའ་བཞིན་སོང་། །
ང་རྒྱལ་པོ་ལྟ་བའི་རྗེས་འདེད་བྱེད། །འགྱུར་མེད་བདེ་་་
ཆེན་ཞིང་ཁམས་ན། །སྐུ་གསུམ་ལྷུན་གྲུབ་རྒྱལ་བ་་་
བཞུགས། །རིག་རྩལ་དག་པའི་འཁོར་གྱིས་བསྐོར། །འཕོ་
མེད་དགའ་བདེའི་དཔལ་ལ་སྤྱོད། །ལྔ་ལྡན་ཡེ་ཤེས་་་་་
འཇའ་འོད་བཀྲ། །མ་བཅོས་ལྷུན་རྫོགས་ཕོ་བྲང་ཆེར། །
མ་ཆགས་པད་མའི་སྦུབས་སུ་སྐྱེས། །རང་བྱུང་མཚན་་་
དཔེ་རྫོགས་པའི་སྐུ། །རང་སྣང་ཞིང་གི་རྒྱུན་དུ་བཞེངས། །
ཐུགས་རྗེ་ཆེན་པོའི་སྤྲུལ་པ་ཡིས། །སྲིད་མཚོ་དོང་ནས་་་
སྤྲུག་པར་མཛོད། །མ་ཡིངས་རིག་པ་མཉམ་པར་ཞོག །མ་
འཁྲུལ་ལྟ་བའི་རང་མདངས་སྐྱོངས། །མ་འདུག་བདེ་་་་
ཆེན་ཞིང་ལ་བྱོན། །གོ་ན་རྣ་བའི་བུ་རམ་གྱིས། །མ་གོ་གླུ་
ལ་འབྲེལ་བ་མེད།།
ཞེས་གསུངས་པ་དང་རྩལ་ལྡན་སྐྱ་ཁྲ་ཧོར་པ་དེས་ཁྲ་སྐད་ལན་གསུམ་་་་་



བགད་ནས། སྐུ་རྗེ་སེང་ཆེན་ལྷ་ཡི་སྲས། །གནས་མཆོག་བདེ་ཆེན་ཞིང་ཁམས་་་
དང༌། །རྟེན་གྱི་སྤེན་པད་ཞིག་པོ་གཉིས། །ང་སྐྱ་ཁྲའི་སྣང་ངོར་བཟང་ངན་མེད། །
མཉམ་ཉིད་རྟོགས་པའི་གཤོག་རྒོད་ངས། །དོན་གྱི་བཙན་ས་ཟིན་པས་ན། །
འཁོར་འདས་བཟང་ཞན་མི་དམིགས་རྒྱུ། །སྣོད་བཅུད་ཡེ་ཤེས་རོལ་པའི་རྒྱན། །
ཀུན་རྟོགས་ཐུགས་རྗེའི་རིག་པའི་རྩལ། །གདོད་ནས་བདེ་ཆེན་དག་པའི་ཞིང༌། །
འདུ་འབྲལ་མེད་པའི་ངང་ནས་ཕྱིན། །ཆོས་དབྱིངས་འོད་གསལ་བར་སྣང་ལ། །
ཟུང་འཇུག་ཡེ་ཤེས་གཤོག་པས་འགྲོ། །མ་རིག་འཁྲུལ་པའི་བྱེའུའི་ཚོགས་ཟ། །ང་
གཤོག་རྒོད་ཡིན་ལུགས་དེ་འདྲ་རེད། །ཁྱེད་གེ་སར་ལམ་སྟོན་བཟང་ན་ཡང་། །
ཧོར་རྗེ་རྡུལ་དུ་མི་བརླག་ན། །ང་སྐྱོ་ཁྲ་ཞིང་ཁམས་སྤར་རྒྱུ་མེད། །ཧོར་ནག་་་་་་
བདུད་ཀྱི་རྗེ་བོ་འདིས། །རང་སྡེ་སྡིག་པའི་ལས་ལ་སྦྱར། །དམྱལ་བའི་གནས་སུ་་་
འགྲོ་བ་འཕེན། །བསྟན་དང་སེམས་ཅན་ཡོངས་ལ་འཚེ། །འདི་བསྒྲལ་ནས་སྙིང་
ཁྲག་མ་འཐུང་བར། །ལམ་སྟོན་བྱས་པས་འགྲོ་རྒྱུ་མེད། །རུ་ཏྲའི་སྙིང་ཁྲག་སྐམ་དུ་
འཐུང་། །ཉམས་པའི་སྙིང་ཤེ་ཁམ་གསུམ་ཟ། །རྣམ་པར་ཤེས་པ་དབྱིངས་སུ་སྤར།།
དེ་ནས་གཤོག་རྒོད་ཞིང་ཁམས་འགྲོ། །ཟེར་བ་དང་སྐུ་རྗེའི་ཞལ་ནས་ད་ཁྱེད་་་་་
ཀྱིས་རེ་བཅས་པ་མཐར་མ་ཕྱིན་པར་ཞིང་ཁམས་སུ་མི་འགྲོ་ངེས་ཅན་ཡིན་ན།
ངས་ཧོར་རྗེ་ལ་གཉའ་སྒ་སྟོད་དུས་རྐྱང་བུ་ཐང་དཀར་ཞིག་ཏུ་སྤྲུལ་ཏེ་མངག་་་
འོང་བས་དེ་དུས་ཕེབས་ཤོག་གསུངས་པས། ཁྲ་ན་རེ། ཧོར་ནག་དམྱལ་བའི་་༌་
གཏིང་རྡོ་ཕུང་རྒན་གུར་དཀར་གྱི་སྡིག་རྒྱུན་མྱུར་དུ་མ་བཅད་པར། བཤོལ་་་༌་
འགྱང་རྐྱེན་དབང་མི་གཏོང་བའི་ཐུགས་དམ་བརྟན་དགོས་མི་གཏོགས་ཁོས་་་་
འཁྲུལ་བའི་འགྲོ་བ་མང་པོ་ངན་སོང་གཡངས་ས་ལ་འཕེན་ཉེན་ཡོད་ཟེར་བ་་་་
དང་། སྐུ་རྗེའི་ཞལ་ནས་ཁྱོད་གདུལ་བྱར་རྗེས་སུ་བརྩེ་བའི་ཐུགས་བསྐྱེད་ཁྱད་་



པར་ཅན་མངའ་བས། བྱུས་སྡིག་གི་ས་མཁན་ཕུང་འདྲེ་ཁོ་དང་བེ་ཐུལ་བཅས། ༦
ངས་སྙིང་རྗེས་བསྒྲལ་བ་ལ་ཕྱིར་འགྱང་བྱེད་རེ་ཀན། ཐབས་དང་རྫུ་འཕྲུལ་སྣ་་་
ཚོགས་ཀྱི་མྱུར་དུ་ཆམ་ལ་ཕབས་ནས་ཧོར་ཡུལ་མུན་པའི་གླིང་དུ་དམ་ཆོས་ཀྱི་
སྒྲོན་མེ་ སྦྱར་བར་བྱེད་པའི ་དམ་བཅའ་བྱེད་གསུངས་ནས་དེར་ཞག་གསུམ་
བཞུགས་ཤིང་ཉམས་རྟོགས་ཀྱི་ཡོན་ཏན་བསྡུར་བ་དང་། ཆོས་སྲིད་ཟུང་གི་ལོ་་་
རྒྱུས་མང་པོ་གསུང་གླེང་མཛད་དོ། །དེ་ནས་ཉི་མ་རི་རྩེ་ལ་ཤར་བ་དང་སྐྱེས་་་་་
མཆོག་རིན་པོ་ཆེས་དགྲ་ལྷའི་གོ་མཚོན་སྣ་དགུ་སྐུ་ལ་གསོལ་ཏེ་མདོ་རྗེ་རྐྱང་རྒོད་
ཕེར་བོ་ལ་ཆིབས་ནས་བྱོན་པས།སྐུ་ཁྲ་གཤོག་རྒོད་དེས་ཀྱང་སྐུ་རྗེ་རིན་པོ་ཆེའི་་
ཕྲག་གོང་གཡས་ཀྱི་ནམ་མཁར་ལྡིང་ཏེ་མིག་རྒྱངས་གསུམ་བར་སྐྱེལ་མ་བྱས་་་་་
ནས་སླར་གཡས་ཕྱོགས་སུ་ལན་གསུམ་བསྐོར་བ་བྱས་ནས་ཕྱིར་ལོག་སོང་ངོ༌། །
སྣ་ཚོགས་སྣང་བའི་ཆོས་ཀུན་སྒྱུ་མ་ལྟར། །རྣམ་པར་བརྟགས་ན་རང་བཞིན་མེད་
དེའི་ཕྱིར། །ཚུལ་འདི་མངོན་གཟིགས་གླིང་རྗེ་གེ་སར་གྱིས། །སྒྱུ་མའི་སྤྲུལ་པས་་་་
ཧོར་བདུད་རུ་ཏྲ་བཅོམས། ། ::|:
| བ་
1:|:
་
，
༡་
:: 1:|:ཀྱི ང བ
༡༡
1
:|: :



་
༧
ན་
1:|: :|:
ལེའུ་གསུམ་པ། ཀ ན ར 21:| ཆ་
གླིང་རྗེ་ཧོར་ལ་ཕེབས་ལམ་དུ།།
ཧོར་གྱི་སྒོ་སྲུང་བདུད་རྣམས་བཏུལ།་
ཐེའུ་རང་བུ་མོ་སྤུན་གསུམ་དེ།།
: | ས་
དམ་ལ་བཏགས་ནས་གྲོགས་སུ་སྦྲན།།
དེ་ནས་ཕར་བྱོན་པས་ཧོར་གྱི་ས་སྲུང་ཐོག་བཙན་དེས་གླུ་སྙི་ཞིག་བཟོ་
ཞིང་འདུག་པས་སྐུ་རྗེ་མི་རྟ་གཉིས་པོ་གླ་བ་གཉིས་ལ་སྤྲུལ་ཏེ་འགྲོ་ནས་ཕར་
འགྲོ་ཚུར་འགྲོ་བྱས་པས། ཁོས་སྙི་དེར་བཞག་ནས་རྗེས་བཞིན་དེད་ནས་རྐང་་་་
འཛིན་བྱེད་བསམ་པ་དང༌། ཁོ་བསྡད་དུས་གླ་བ་ཡང་འདུག ཁོ་སོང་དུས་གླུ་བ་
ཡང་ཐག་ཉེ་མ་རིང་ནས་འགྲོ་འདུག་པས། དེད་དེད་མཐར་བྲག་ནང་ཞིག་ཏུ་
ཕྱིན་པ་དང་གླུ་བ་གཉིས་ཇེ་དལ་ཇེ་དལ་སོང་བས་ཁོས་མགྱོགས་པར་དེད་པས་
བྲག་དཀྱིལ་ཏུ་ཐོན་པ་དང་། གླ་བ་གཉིས་པོ་སྟག་མོ་མ་བུ་ཞིག་ཏུ་གྱུར་ཏེ་ཁ་་་་
ཕྱིར་འཁོར་ནས་ཟ་གྲབས་བྱས་པས། ཁོ་བྲོས་ས་མ་རྙེད་དེ་ཕྱིར་ནུད་བྱས་པས་་
བྲག་འོག་ཏུ་ལྷུང་སྟེ་བསད་དོ། །དེ་ནས་མར་བྱོན་པས་ལམ་ཁ་ཞིག་ཏུ་རྒན་མོ་སྐྲ་
སེ་འབའ་ལེ་ཡོད་པ་སློག་ཧྲུལ་སྔོན་པོ་གྱོན་ནས་ལག་ན་ཞོ་གྲོད་བཟུང་བ་ཞིག་
དང་ཐུག་པས། རྒན་མོ་དེ་ན་རེ། ཡ་སྟག་ཤར་ཁྱོད་སུ་ཡིན། འོག་གི་རྟ་ལ་བལྟས་
ན་འགྲོ་ཁ་གསལ་མོ་ཞིག་ཡིན་པ་འདྲ། སྟེང་གི་མི་ལ་བསྟས་ན་ཧམ་པ་ཆེན་པོ་་་
ཞིག་ཡིན་པ་འདྲ། ཞོ་འདི་ཨེ་ཉོ་ཟེར་ནས་གོམ་པ་མགྱོགས་སྤོ་བྱས་ཏེ་རླུང་སྦུད་
པ་ལྟར་སྔོན་དུ་སོང༌། སྐུ་རྗེའི་ཞལ་ནས་རྒན་མོ་ཚུར་ཤོག་དང་ང་ཡིས་ཉོ་་་་་



གསུངས་པས་ཨ་ཟེར་ནས་མར་འཁོར་འཕྲལ། འུར་རྡོ་ཕ་ཝང་སྟོང་འཁོར་གྱི་་་
མཐིལ་དུ་དམ་ཅན་ཆགས་པའི་བླ་རྡོ་གྲུ་བཞི་དེ་བཞག་ནས་འཕང་བ་ཁོའི་༌༌༌་
དཔྲལ་བར་ཕོག་སྟེ་ཤུལ་མ་སྟོང་འཁྱམས་སྣ་ནག་ཀླད་རུས་གཏོར་ནས་བསད་དོ།།
བསོད་ནམས་བྱེ་བའི་ཆུ་གཏེར་ལས་འོང་བས། །ཟླ་བ་ཉ་བའི་ཞལ་ཅན་སེང་་་་
ཆེན་རྗེས། །ཕྲིན་ལས་བསིལ་བའི་འོད་སྣང་དེས་བཀུག་སྟེ། །ཀུན་དའི་འདབ་མ་
དབང་མེད་དགོད་པར་བྱས། །དེ་ནས་མར་བྱོན་ནས་ཧོར་གཡག་ལ་སེ་བོའི་ལ་་
མགོར་ཕྱིན་པ་དང་སྤོ་ཐོའི་ཁང་པ་གྲུ་བཞི་ཞིག་གི་ནང་ན་ཐེའུ་རང་བུ་མོ་སྤུན་
གསུམ་པོས་སྐུ་རྗེ་རིན་པོ་ཆེ་མཐོང་བ་དང་། ཁོང་གསུམ་པོ་སྒོ་ལ་བུད་ནས་ཡ་ཁོ་
རེ་སྟག་ཤར་ཧམ་པ་ཅན། ས་འདི་ན་འོང་དོན་ཅི་ལ་ཡིན་ཟེར་ནས་གླུ་འདི་་་༌་
བླངས་སོ། །
ཨ་ལ་ཨ་ལ་ཨ་ལ་རེད། །ཐ་ལ་ངག་གི་འགུགས་ལུགས་་་
རེད། །གནམ་ཐེལ་བར་ཐེལ་ས་ཐེལ་གསུམ། །དེ་རིང་བུ་
མོའི་གླུ་སྣ་དྲོངས། །ས་འདི་ཨ་ཆེན་ཧོར་གྱི་ཡུལ། །གཡག་
ལ་སེ་བོའི་ལ་ཐོག་རེད།།ངེད་སྤུན་གསུམ་སུ་ཡིན་མ་ཤེས་
ན། །མ་ནི་ཧོར་རྗེའི་སྲིང་མོ་ཡིན། །ཕ་ནི་ཐེའུ་རང་སྤུན་་ 217
གསུམ་ཡིན། །ཧོར་རྒྱལ་ཁག་གསུམ་གྱི་ཚ་མོ་རེད། །སྨན་
ང་ཡིས་མིང་ལ་གསེར་མཚོ་ཟེར། ། ཁོང་གཉིས་ལ་གཡུ་་་
མཚོ་དུང་མཚོ་ཟེར། །རྟ་རྐྱང་བུ་ཞོན་པའི་སྟག་ཤར་ཉོན།།
ཁྱོད་ས་ཆ་གང་ནས་འོང་ལེ་ཡིན། །མིང་ལ་ཅི་འདྲ་ཟེར་



ལེ་ཡིན། །ས་འདི་ལ་འོང་དོན་ཅི་འདྲ་ཡིན། །ངེད་ཧོར་སྡེ་
གླིང་ལ་དོགས་ཤིང་ཡོད། །དོགས་དོན་རྩ་བ་བཤད་པས་
ན། །དེ་ལོ་ཧོར་དམག་གླིང་ལ་སོང་། །ལོ་དྲུག་འཁྲུགས་་་
ནས་ཇ་མཁར་གཏོར། །འབྲུག་མོ་འཕྲོག་ནས་དཔའ་་་་
ཐུལ་བཀུམས། །དེང་སང་ཧོར་རུ་དཔའ་རྟགས་རྒྱས། །
དཔའ་བཟང་རྨེ་རུས་ཟེར་བ་ལ། །བྲག་དཀར་འགོ་་་་་
འཕངས་མཐོ་རྒྱུ་འདི། །ནམ་ཕུག་ཐོག་གིས་གཏོར་བའི་
རྟགས། །ཧོར་རུས་དཔའ་ཁ་ལོན་རྒྱུ་འདི། །ནམ་ཞིག་་་་
གླིང་གིས་བཅོམ་པའི་རྟགས། །གེ་སར་བདུད་ནས་་་་་
འཁོར་བས་ན། །དེ་ལན་ཧོར་ལ་སྤྲད་ནས་འོང་། །ཁོ་ཐོན་
ན་ལན་ཡ་མི་ཕེར་ཟེར། །ཨ་གནམ་སྟག་ཞུ་རྒྱལ་པོ་དེས། །
སོ་དང་ཉུལ་མ་བྱེད་དགོས་ཟེར། །དམའ་བའི་ཆུ་ནང་ཉ་
མོ་དེས། །མཐོན་པོ་གང་སྦལ་གྲོགས་སུ་བཀུགས། །ཧོར་་
རུའི་བུ་མོ་སྤུན་གསུམ་དེས། །ཧོར་ལྷ་མཆེད་གསུམ་་་་་
དཔུང་རོགས་བཀུགས། །རྐང་རྡོག་སྣ་འདྲེད་ཀྱང་ཧོར་་
ལྷས་སྐྱོར། །ཁ་གླུ་ཤག་ཚད་ཀྱང་ཧོར་ལྷའི་བློས། །ལྷ་མི་་་
སྟན་གཅིག་གནས་པས་ན། །ལ་གསུམ་སོ་བ་བཞག་ལེ་་་
ཡིན། །ངེད་སེར་པོ་ཧོར་ཀྱི ་ས་ཆ་ལ། །བྱེའུ་ཆུང་འཕུར་་་



ཀྱང་འུར་རྡོས་སྒྲོགས། །འབུ་ས་ལ་བབ་ན་རྔ་མས་བྱབ། །
གཅན་རི་དྭགས་རིག་ན་ལྕགས་གཞུ་བཀང་། །ཁྱོད་ཕྱི་མི་
འོང་ས་ག་ལ་ཡོད། །ས་འདི་རུ་ཐོན་ནས་ཕྱིར་འཁོར་་་་
དཀའ། །ཤོ་རྩོད་རྩིབ་མ་རྒྱན་འཇོག་དགོས། །རྒྱུན་ཁྱོད་
རྒྱལ་ངེད་གསུམ་རྩིབ་མ་ལོང་། །ངེད་སྤུན་གསུམ་ཤཱ་ལ་་
རྒྱལ་བས་ན། །ཁྱོད་སྟག་ཤར་རྩིབ་མ་རེ་རེ་ལེན། །ཡང་
མིན་ན་གཏན་གྱི་གྲོགས་ལ་སྡོད། །དེ་མ་བྱུང་ལྷ་ལ་མི་་་་ །
འབོད་རེ། །ཐེའུ་རང་འཕྲུལ་གྱིས་མི་བཅིང་རེ། །བེ་ཐུལ་
ངར་ལ་མི་སྤྲད་རེ། །གོ་ན་རྣ་བའི་བུ་རམ་མཛོད། །མ་གོ་
གླུ་ལ་འབྲེལ་བ་མེད།།: ་
ཟེར་ནས་དོན་དུ་མི་འདི་གཟུགས་མཛེས་ལ་བྱིན་ཆགས་པ་ཞིག་གདའ་་་་
བས་ཤུ་ལྷ་ཐེའུ་རང་ལས་ལྷག་པ་མེད་སྐབས་ངེད་གསུམ་རྒྱལ་འོང་། དེ་ནས་་་
ཁོའི་རྩིབ་མ་ཤབ་དགོས་ཟེར་དང་ཁོས་བཟོད་མི་ནུས། དེ་དུས་གྲོགས་སུ་ཁུག་་་་
འོང་བསམ་ནས་གཅིག་གི་གཅིག་ལ་ལྟ་ཞིང་འཛུམ་མུལ་མུལ་བྱེད་པ་དང་། སྐུ་
རྗེའི་ཞལ་ནས། མཐོང་མ་མྱོང་བུ་མོ་སྤུན་གསུམ་པོ། ཉོན་དང་འདྲ་མ་འདི་འདྲ་
ཡོད་གསུངས་ནས་གླུ་འདི་བླངས་སོ། །
ཨ་ལ་ཨ་ལ་ཨ་ལ་རེད། །ཐ་ལ་ངག་གི་འགུགས་ལུགས་་་
རེད། །མཆོག་གསུམ་བདུད་ལྷ་རྩེ་རྒྱལ་དང༌། །རོང་་་་
བཙན་ཁ་བ་དཀར་པོ་མཆོད། །ས་འདི་གཡག་ལའི་ལ་་་



ཐོག་རེད། །ང་འདྲ་ཡར་ ཁམས་བྱང་ཡུལ་ནས། །ཞུ་་་་་
དར་བློན་པོ་བྱིང་སྔོན་ཟེར། །ན་ཆུང་སྤུན་གསུམ་ཚུར་་་་
ཉོན་དང༌། །དབྱར་གསུམ་ཨུག་ཆོས་མེ་ཏོག་དེ། །སྟོན་་་
གསུམ་བ་མོའི་སད་ཀྱིས་བཅོམ། །བུང་བ་འཁོར་རྟེན་་་་
མེད་ལེ་བྱས། །སྤང་རྒྱན་དྲི་ལ་འཁོར་ནས་འོང་། །བྱང་་་་
བདུད་ཀླུ་བཙན་རྒྱལ་པོ་དེ། །འགོག་ཚ་ཇོ་རུས་མདའ་་་
ཡིས་བསྒྲུངས། །བློན་པོ་འཁོར་ས་མ་རྙེད་ནས། །གུར་་་་་
དཀར་དཔོན་ལ་མགོ་བཏགས་འོང་། །དེ་ལོ་གེ་སར་་་་་་
བདུད་ལ་བྱུང༌། །ཀླུ་བཙན་དཔོན་གྱི་ཆུས་ལ་བསྡོས། །
བྱིང་སྔོན་ང་ཡིས་གཙོར་བྱས་ནས། །བདུད་བློན་བདུད་
དམག་དཔུང་སྡེབ་བྱས། །ལོ་དགུ་འཁྲུགས་པའི་ཐ་མ་རུ།།
ཕུང་མོ་མེ་བཟས་ཕྱི་ནང་བརྗེས། །ཀླུ་བཙན་རྒྱལ་པོ་ཐོད་
མདའ་སྤྲད། །ངར་རྒོད་བདུད་ཀྱི་བློན་གྲལ་ནས། །བྱིང་་
སྔོན་ང་དང་དཔའ་མོ་ལྷག །དེ་མིན་ཐམས་ཅད་དམར་
བསད་བྱས། །བུད་མེད་ཁོག་ཤེས་ཆུང་བས་ན། །ཀླུ་མོས་
དགྲ་ལ་མགོ་བོ་བསྒྱུར། །ང་རང་བློན་པོ་བྱིང་སྔོན་གྱིས། །
དཔོན་དྲིན་ཆེན་ཞལ་ངོ་དྲན་དྲན་ནས། །ལག་དམར་
མགོ་སྒུར་མ་བསམས་ཏེ། །གུར་དཀར་དཔོན་ལ་གཏད་



ནས་འོང་། །བདུད་རྗེ་ཤགས་དང་ཆོ་ལོར་དགྱེས། །བློན་
པོ་མི་ཆེ་ཤུ་ཡིས་བཅད། །རྒྱན་པོ་འགྱེད་ལ་རང་དབང་།
ཐོབ། །ཤཱ་རྒྱན་རྩེ་ལ་བདུད་བློན་དགའ། །ངེད་རང་བཞི་
པོ་མིག་མང་རྩེ། །ང་ཕམ་རྩིབ་མ་བུ་མོས་ལོང་། །ཁྱོད་ས་
ཕམ་རྩིབ་མ་ང་ཡིས་ལེན། །སྔར་བཤད་ཚིག་དེ་འགྱུར་་་
མེད་དགོས། །གོ་ན་རྣ་བའི་བུ་རམ་གྱིས། །མ་གོ་གླུ་ལ་་་་
འབྲེལ་བ་མེད།།
གསུངས་པས་ཁོ་ཚོ་དགའ་སྟེ། ཤུ་གདན་བཏིང་དགོས་ཟེར་བ་དང༌། སྐུ་རྗེ་
རིན་པོ་ཆེ་ཆིབས་བཤོལ་ཏེ་ཤྭ་སར་བཞུགས། ཤཱ་གདན་ཕྱིང་དཀར་གྲུ་བཞིའི་་་
སྟེང་རྐྱང་རྒོད་སྒ་ཁེབས་བཏིང་ནས་ཤཱ་རྒྱག་རྩིས་བྱས་པས། བུ་མོ་གསུམ་གྱིས་ཤཱ་
འབོད་འདི་ལྟར་བྱེད། མཆོད་དོ་ནམ་མཁའི་དབྱིངས་རུམ་ནས། །གནམ་ཐེལ་་་
དཀར་པོ་ལྷ་ཡི་སྲས། །ཆིབས་སུ་ར་སྐྱེས་དཀར་པོ་ཆིབས། །ཕྱག་ན་དུང་གི་ཤུ་་་་
རྡེལ་ཐོག །སྤྲིན་དཀར་ཀློང་ནས་གཤེགས་སུ་གསོལ། །ར་དཀར་འོ་མའི་མཆོད་པ་
བཞེས། །སྲིད་པ་ཤུ་ཡི་ཁ་འཛིན་མཛོད། །རྒྱན་དང་པོ་གསེར་མཚོའི་ལག་ལ་སྤྲོད།།
བར་སྣང་རླུང་དམར་གུར་ཁང་ནས། །བར་ཐེལ་ཁྲ་བོ་གཉན་གྱིས་སྲས། །ཆིབས་
སུ་ར་སྐྱེས་ཁམ་པ་ཆིབས། །ཕྱག་ན་ཚེར་མའི་ཤུ་རྡེལ་ཐོག །རླུང་འཚུབ་དཀྱིལ་་་
ནས་གཤེགས་སུ་གསོལ། །ར་ཁྲའི་ཚིལ་གྱིས་གསུར་དུད་མཆོད། །སྲིད་པ་ཤུ་ཡི་ཁ་
འཛིན་མཛོད། །རྒྱན་གཉིས་གཡུ་མཚོའི་ལག་ལ་སྤྲོད། །ས་གཞི་རྒྱ་མཚོའི་ཀློང་
དཀྱིལ་ནས། །ས་ཐེལ་ནག་པོ་ཀླུ་ཡི་སྲས། །ཆིབས་སུ་ར་སྐྱེས་ནག་པོ་ཆིབས། །ཕྱག་
ན་གཡུ་ཡི་ཤྭ་ཇིལ་ཐོགས །ས་གཞིའི་སྟེང་ནས་སྤྱན་འདྲེན་ནོ། །ཡོས་ཚིག་དཀར་
52



ནག་འབྲུ་ཡིས་མཆོད། །སྲིད་པ་ཤཱ་ཡི་ཁ་འཛིན་མཛོད། །རྒྱན་གསུམ་དུང་མཚོའི་
ལག་ཏུ་སྤྲོད། །དེ་རིང་ཧོར་ལྷ་མ་གཡེལ་ཅིག །ཤྭ་རྒྱན་མི་ལ་མ་སྐུར་ཅིག་ཟེར་་་
ནས་ཤུ་བདར་བས་ཤུ་ལ་མེ་སྟག་མཆེད་ཅིང་དུ་བ་ཐུ་ལུ་ལུ་བྱུང་བ་དང༌། སྐུ་རྗེ་
རིན་པོ་ཆེས་ལྷ་འབོད་ཡིད་ཀྱིས་མཛད་པས་དགྲ་ལྷ་ཝེར་མ་ཐམས་ཅད་ཁ་བ་བུ་
ཡུག་འཚུབ་པ་ལྟར་བྱོན་ནས་ས་གསུམ་གང་བས། ཐེའུ་རང་གསུམ་པོས་གླགས་
མ་རྙེད་དེ་རང་གནས་སུ་དེངས་སོང་། དེ་ནས་ཤཱ་རྒྱན་ལན་དགུ་ལ་བཀྱེས་པའི་
སྐུ་རྗེ་རིན་པོ་ཆེ་ཐེངས་དགུ་ལ་རྒྱལ་ནས།བུ་མོ་གསུམ་པོ་སྐོར་ཐེངས་དགུ་ལ་་་་
ཕམ་པས་སྐུ་རྗེ་དེ་ཡར་བཞེངས་ཏེ། ཐེའུ་རང་བུ་མོ་སྤུན་གསུམ་པུས་མོ་གཡས་
གཡོན་འོག་ཏུ་མནན། རལ་གྲི་བཏབ་པ་ལན་མེད་ཡར་ཤབ་ནས་རྩིབ་མ་བྲག་་་
ཚིས་བྱས། བུ་མོ་གསུམ་ན་རེ་ཨ་བློན་ལྷ་བློན་རིན་པོ་ཆེ། །ངེད་སྤུན་གསུམ་མ་་་་
གསོད་སྐུ་ཚེ་རིང༌། །བྱ་ཕུག་རོན་མ་གསོད་སྡིག་པ་ཆེ། །ལུས་སྦྱོར་མོ་མཚོ་ཁའི་མེ་
ཏོག་རེད། །ད་རེས་ཚེ་ཐར་གཏོང་རོགས་དང་། །ཕྱིན་ཆད་ཅི་གསུངས་བཀའ་ལ་
ཉན་ཟེར་ནས་མཆི་མ་འོ་ཟིལ་འབབ་འབབ་བྱས་པས། སྐུ་རྗེ་རིན་པོ་ཆེས་ང་་་་
བདུད་བློན་ཟེར་བ་མགོ་སྐོར་ཡིན། །ཡིན་ངེས་གེ་སར་རྒྱལ་པོ་ཡིན། །ཧོར་ཕུང་་་
འདྲེ་གཉའ་སྒ་བསྟད་མི་ཡིན། ཁྱེད་རང་བུ་མོ་སྤུན་གསུམ་པོ། །དུས་དེ་རིང་མི་་
གསོད་བཞག་རྒྱུ་མེད་གསུངས་པས། ཁོང་གསུམ་པོ་རབ་ཏུ་སྐྲག་སྟེ། དེ་མ་་་་་
གསུངས་སེང་ཆེན་རིན་པོ་ཆེ། །ངེད་གསུམ་པོས་གླིང་ལ་ངན་མ་བྱས། །དམག་་་
དཀྲུགས་མི་གུར་དཀར་རྒྱལ་པོ་ཡིན། །དཔུང་འགྲོ་མི་ཧོར་གྱི་དམག་དཔུང་ཡིན།།
དཔའ་ཁས་ལེན་བྱེད་མི་བེ་ཐུལ་ཡིན། །ངེད་སྤུན་གསུམ་དབང་མེད་སོ་བ་དེད། །
ལས་བྱ་བ་ལན་ལན་གུར་དཀར་ལན། །དཔོན་གུར་དཀར་འབྲུག་མོ་འདོད་པས་
གདུང་། །དོན་མེད་པའི་གླིང་གི་ཕུ་ནུ་བཀྲོངས། །ལུས་རྩིབ་ཤབ་ཤབ་དེ་ལ་ཤོབ། །



ངེད་གསུམ་པོ་རྒྱལ་པོའི་འབངས་སུ་མཆི། །གསུང་ཟུར་ཙམ་གཅག་རེ་ཧོར་ལྷ་་་
དཔང་ཞུས་པས། སྐུ་རྗེ་རིན་པོ་ཆེས་འོ་ན་ཕུང་འདྲེའི་བླ་སྲོག་གབ་ས། གཟིམ་''༩
མེད་མར་མེ་ཚེ་འབར་ཡོད། དེའི་ལྡེ་མིག་ལག་ཏུ་གཏོད་དང་མི་གསོད་གསུངས་
པས། ཁོང་གསུམ་གྱིས་ཧོར་གུར་དཀར་ལ་གཉའ་སྒ་གཏད་དུས། ངེད་གསུམ་་
གྱིས་གཟིམ་མེད་མར་མེའི་ལྡེ་མིག་ཕྱག་ཏུ་ཕུལ་བར་མ་ཚད་གཟིམ་མེད་མར་མེ་
གང་ཡིན་མི་ཤེས་པའི་རྟགས་བསྣོག་ཡོད་པ་ཡང་འདི་ཞེས་མཛུབ་སྟོན་དང་་་་
མར་མེ་གསོད་ལུགས་བཅས་ཞུ་འོང་ཟེར་ནས་དམ་བཅས་པས། འོ་ན་ངས་ཧོར་
ལ་གཉའ་སྒ་མ་སྤྲད་བར་དུ་ང་འདིར་སླེབས་པའི་སྐད་ཆའི་ཟུར་ཙམ་གཞན་ལ་
མི་བཤད་ཅིང་གོང་དུ་ཁྱེད་གསུམ་པོས་ཁས་བླང་བ་ལྟར་གྲོགས་དན་བྱེད་ངེས་
ཡིན་ན་མི་གསོད་གསུངས་པས་ཁོང་གསུམ་སྐྱེས་མཆོག་རིན་པོ་ཆེའི་བཀའ་ལས་
མི་འགལ་བའི་མནའ་ཐོ་བཅད་དེ་གྲོགས་སུ་བཀུགས་ཤིང་ཞག་གསུམ་དེར་་་་་
བཞུགས། ཧོར་གྱི་བྱ་ཐན་སེ་བོས་མི་མགོ་ཞིག་ཁུར་ཏེ་འཕུར་བྱུང་བས། མདའ་མོ་
ཨང་གི་ལི་དམར་གྱི་མདའ་སྣེར་སྨྲ་བ་ལ་མེ་བགོས་པ་སྦྱར་ཏེ། འཕངས་ནས་་༌་
མཇུག་སྒོའི་གསེབ་དུ་སོང་ནས་སྤྲ་མེ་སྤ་གསེབ་དུ་གཏོར། མི་སྐད་གོ་བའི་ལྷ་་་་
མདའ་དེ་མར་ཁྲ་ཁྱུག་སེ་ལྟག་དོང་དུ་འབྱོར་བས་བུ་མོ་གསུམ་པོ་ཧ་ལས། བྱ་་་
ཐན་དེ་ཚང་ནང་སོང་ནས་མི་མགོ་འཐོག་པའི་སྒྲོ་མེ་ལ་འབར་ནས་ཚང་བཅས་
བསྲེགས་ཏེ་བྱ་ཐན་དེ་ཉིད་དུ་བཏུལ་ལོ། །ཡིད་འོང་མཚན་དཔེའི་གཟི་བྱིན་་་་
འབར་བ་ཡིས། །བདུད་སྡེ་མུན་པའི་ཚོགས་ཀུན་བསྐྲད་བྱེད་པའི། །དགྲ་ལྷའི་རྗེ་
བོ་གེ་སར་རྒྱལ་པོ་ནི། །ཚེ་རབས་ཀུན་ཏུ་བདག་གི་སྐྱབས་སུ་འཛིན། ། དད་པ་དང་ །



པ། །
- ལེའུ་བཞི་པ།
སེང་ཆེན་ཧོར་ཆུའི་གྲུ་ཁར་བྱོན།།
གྲུ་དཔོན་སངས་རྒྱས་སྐྱབས་དང་མཇལ།།
པ་བདུད་ཀྱི་གྲུ་པ་གཉིས་པོ་དེ།།
ཧོར་ཆུའི་གཏིང་དུ་བསྒྲུབས་ཏེ་བསྒྲལ།། །།
དེ་ནས་མར་བྱོན་སྐབས་སྐུ་རྗེ་ཁོང་རྒྱ་ཡི་བུ་ཆུང་ཐང་འབུམ་ཞེས་བྱ་བར་
སྤྲུལ། ལྕག་ཚན་བསམ་པའི་དོན་འགྲུབ་དེ་དུང་གི་མཆོད་རྟེན་ཞིག་ལ་སྤྲུལ་ནས་
ཁུར། མདོ་རྗེ་རྐྱང་རྒོད་ཕེར་བོ་དེ་ཟ་མཁར་ཞིག་ཏུ་སྤྲུལ་ནས་ཕྱག་གིས་བཟུང་ཏེ།
ཧོར་ཆུ་ཁམ་པ་གཞུང་དྲུག་གི་ཆུ་ཁར་ཕེབས་པ་དང་། གྲུ་པ་ཤོག་ཆེན་བཅུ་་་་
གཉིས་པོ་ཤོག་གསུམ་ལ་ཕྱེས་ནས་སྟོད་སྨད་བར་གསུམ་ཡོད་པས་བར་གྲུའི་གྲུ་
དཔོན་སངས་རྒྱས་སྐྱབས་དེ་ཉིད་སྐུ་རྗེ་རིན་པོ་ཆེ་དང་། དག་པའི་ལྷ་གྲལ་་་་་་
མཐུན་ཅིང་། ཧོར་གྱི་ཁ་གནོན་དང་སྐྱེས་བུའི་ཕྲིན་ལས་ཀྱི་ཕོ་ཉར་བསམ་བཞིན་
ཧོར་ལ་སྐྱེ་སྲིད་བླང་བ་ཆོས་ལ་དཀར་ཞིང་གླིང་ལ་དུང་བ་ཞིག་ཡོད་པ་དེའི་་་་
གན་དུ་ཉི་མ་ཕྱི་འཕྲེད་ཙམ་ལ་ཕེབས་ཏེ་སྒོ་བརྡུང་བས་སངས་རྒྱས་སྐྱབས་དེ་སྒོ་
རྩར་སླེབས་བྱུང་བ་དང་ཞལ་ངོ་ལ་ལྟ་ཡག་ཅིག་བྱས་ཏེ་ཅུང་འཛུམ་ནས་ཡ་་་་
མཐོང་མ་མྱོང་རྒྱ་ཡི་བུ་ཆུང་ཁྱོད། ས་ཆ་གང་ནས་འོང་ལེ་ཡིན་ཟེར་བ་དང་། རྒྱ་
ཡི་བུ་ཆུང་དེས་ཡིན་ལུགས་ཀྱི་འདྲ་མ་གླུ་འདི་བླངས་སོ།། | 1:|:
ཨ་ལ་ཨ་ལ་ཨ་ལ་རེད། །ཐ་ལ་གླུ་ཡི་ལེན་ལུགས་རེད། །རྒྱ་



ནག་རི་བོ་རྩེ་ལྔ་ནས། །རྒྱལ་སྲས་འཕགས་པ་འཇམ་་་་
དཔལ་དབྱངས། །མཁྱེན་པའི་གཏེར་ཆེན་ཁྱེད་ལ་འབོད། །
བློ་ཡི་མུན་པ་བསལ་དུ་གསོལ། །ས་འདི་ཨ་ཆེན་ཧོར་གྱི་
ཡུལ། །ང་འདྲ་རྒྱ་རྗེའི་ཕོ་བྲང་ནས། །མདུན་བློན་མི་ཆུང་
ཐང་འབུམ་ཟེར། །དེ་ནས་ཉོན་དང་གྲུ་པའི་དཔོན། །ཁུ་་
བྱུག་མོན་ནས་བོད་ལ་འོང༌། །སྐད་སྙན་རྒྱ་ལྟུང་ཤིང་
རྩེར་གྲགས། །ཐང་འབུམ་རྒྱ་ནས་ཧོར་ལ་འོང་། །མཛའ་
ཤག་གྲུ་དཔོན་ཁྱོད་ལ་བཤད། །ང་ཡིས་ཡིན་ཚུལ་བཤད་
པས་ན། །རྒྱ་ནག་བཀྲ་ཤིས་ཁྲི་སྒོ་ནས། །རྒྱ་རྗེའི་སྲས་མོ་
ག་ཟི་དེ། །དེ་ལོར་ཨ་གནམ་བཙུན་མོར་བཏང༌། །སྲས་ལ་
ལྷ་བུ་ལེགས་པོ་འཁྲུངས། །ཧོར་གླིང་གཡུལ་འཁྲུགས་་་་
བྱེད་པའི་དུས། །ཕུ་ནུ་མ་ཆུམ་ནང་དམེ་བྱས། །རྒྱ་ཚ་་་་
དཔོན་གྱིས་ལྷ་བུ་བཀྲོངས། །དེ་འཕྲུལ་གྱི་རྒྱལ་པོའི་སྐུ་ཚ་
ཡིན། །ད་ལྟ་མི་ཆེན་རྒྱལ་པོ་དེས། །དུང་གི་མཆོད་རྟེན་
དཀར་པོ་འདི། །དཔོན་གུར་དཀར་མདུན་ལ་འབུལ་་་་་་
དགོས་ཟེར། །གཅིག་ཏུ་རྒྱལ་སྲས་དགོང་རྫོགས་དང༌། ། =།
གཉིས་སུ་ཧོར་རུའི་དཔའ་རྟགས་དང༌། །གསུམ་དུ་་་་་་
འབྲུག་མོའི་སྟོན་མོ་ཡིན། །གསེར་ཤོག་བཀའ་ཐམ་མ་་་
|



ཉམས་པ། །གནམ་གྱི་རྒྱལ་པོའི་ཕྱག་བྲིས་བཅས། །ཕྱི་་་་ :|: 5
ནང་བློན་ཆེན་སུམ་སྟོང་ནས། །སེང་ཆེན་མདུན་བློན་་་་
འགྲོ་དགོས་གསུངས། །མི་འོང་ཁ་མེད་བཙན་པོའི་བཀའ།།
བཀའ་ལ་ཡར་རྫོགས་བྱེད་མ་ཕོད། །དེ་རིང་བློན་པོ་ཧོར་
ཡུལ་སླེབས། །ད་སྟག་ཞུ་རྒྱལ་པོའི་སྐུ་མདུན་ལ། །སང་་་་
ཉིན་སྔ་ཕྱི་ནམ་ཙམ་ཐོན།།དེ་སྔ་མི་ཆུང་ཐང་འབུམ་ངས།།
བསམ་བསམ་དམ་པའི་ལྷ་ཆོས་བསམ། །བན་ཆོས་པའི་
ལུས་ཤིག་མ་བླང་བསམ། །ད་ལྟ་ཧོར་ཡུལ་སླེབས་ཚུན་་་
ནས། །བསམ་བསམ་ཆུ་བོ་འདི་ལ་བསམ། །ཉ་ལྟོ་དཀར་
ལུས་ཤིག་མ་བླང་བསམ། །ཧོར་རྗེ་དབང་ཐང་ཆེ་བ་དེས། །
ཆུ་འདི་ལ་ལྟག་ཟམ་མི་འཐེན་པ། །ཀོ་གྲུ་བཙུགས་པས་་
སྡུག་ཞད་ལ། །ང་ཧོར་རྗེ་སྐུ་མདུན་འགྲོ་བ་ལ། །དོ་ནུབ་
ནམ་གྱིས་མི་སླེབས་དུ། །ཞག་གཅིག་གནས་གཡར་བྱེད་
རོགས་དང་། །སང་ཉིན་ཆུ་ལ་ཕུད་རོགས་གྱིས། །འདི་་་
བསམ་ཁྱོད་ལ་སྣ་གཏད་བྱ། །རྒྱུ་དབུས་འགྲིམ་པའི་་་་་
མགྲོན་པོ་དེ། །རྟེན་ས་གཞི་སྡོད་གནས་པོ་ཡིན། །གཅིག་
ངོ་གཅིག་གིས་མི་ཤེས་ཀྱང་། །གཅིག་དོན་གཅིག་གིས་་
བསྒྲུབ་རབས་ཡོད། །གོ་ན་རྣ་བའི་བདུད་རྩི་གྱིས། །མ་གོ་



གླུ་ལ་འབྲེལ་བ་མེད།།
། ། | ད།
གསུངས་པ་དང་གྲུ་དཔོན་གྱི་བསམ་པ་མི་འདིའི་ཤ་ཕུག་མིག་རྩ་གང་ལ་་
བལྟས་ཀྱང་འཛམ་གླིང་སེང་ཆེན་རྒྱལ་པོ་ཡིན་པ་འདྲ་བསམ་ནས་འཕྲལ་དུ་་་་
ཤོད་ནས་ཡར་ཁྲིད་སྒོ་དེ་མར་བརྒྱབ་ནས་སུ་ཡིན་ཕུག་རྩར་བཅད་པའི་གླུ་འདི་
བླངས་སོ། །
གླུ་ཨ་ལ་ཨ་ལ་ཨ་ལ་རེད། །ཐ་ལ་ངག་གི་འགུགས་ལུགས་
རེད། །སྐྱབས་གནས་མཆོག་གསུམ་ཐུགས་རྗེ་ཅན། །
གསོལ་བ་འདེབས་སོ་བྱིན་གྱིས་རློབས། །ས་འདི་སེར་པོ་
ཧོར་ཡུལ་གྱི། །བར་གྲུ་བསམ་འགྲུབ་གྲུ་ཁ་རེད། །ང་འདྲ་
སྐྱེ་བ་འདི་ཡི་སྔོན། །སེང་ཆེན་རྒྱལ་དང་ལྷ་གྲལ་གཅིག །
ད་ལྟ་ཆོས་མེད་བདུད་ཡུལ་ན། །གྲུ་དཔོན་སངས་རྒྱས་་་
སྐྱབས་སུ་འབོད། །དེ་ནས་རྒྱ་ཡི་ཐང་འབུམ་ཉོན། །བྱ་་་་
རྒྱལ་ཤིང་རྩེ་འགྲིམ་ཉིན་མོ། །རླུང་དམར་ལྡང་ན་འདུག་
མི་བདེ། །ཐང་འབུམ་ང་ལ་གཅར་ཉིན་མོ། །ཧོར་རྗེས་གོ་
ན་འདུག་མི་བདེ། །དེ་ལོ་རྒྱ་ཧོར་གཉེན་སྒྲིགས་བྱས། །སྣ་
ས་དར་ལ་རྒྱབ་གཉེན་རྒྱས། །ཐ་མ་ག་ཟི་ལྷ་མོ་གྲོངས་། །
གུར་དཀར་སེམས་རྩ་འདོད་པས་བསྐུལ། །ཧོར་སྐྱིད་་་་
གླིང་བདེ་སྡོད་པའི་དུས། །འབྲུག་མོ་ཕྲོག་བསམ་ཧོར་་་
དམག་མངག །ཉེས་མེད་གླིང་དཀར་ཁྲག་བཞིན་་་་
5g



དཀྲུགས། །ལོ་དྲུག་འཁྲུགས་ནས་ཧོར་རུ་རྒྱལ། །སྙེ་མ་་་་
མགོ་འཕང་མཐོ་རྒྱུ་འདི། །ནམ་ཕུག་སད་ཀྱིས་ལོས་་་་་
འཁྱེར་བསམ། །ཧོར་རུས་གཏང་མ་ངོམ་རྒྱུ་འདི། །ནམ་
ཕུག་སྐྱེས་བུས་ལོས་འདུལ་བསམ། །ལྷ་ངང་ཡག་རྣམ་་་་
འཕྲུལ་ཞལ་དཀར་དེ། །མ་དབང་ཧོར་གྱིས་བཀྲོངས་་་་
ནས་ཐལ། །དེ་བསམ་གྲུ་དཔོན་སྙིང་འགྱོད་ཆེ། །འཛམ་་
གླིང་སེང་ཆེན་རྒྱལ་པོ་དེ། །སེར་པོ་ཧོར་ལ་ནམ་ཕེམས་་་
བསམ། །བུང་བའི་འཁོར་ཁྱིམ་མེ་ཏོག་ཡིན། །གྲུ་དཔོན་
གཏད་ས་སེང་ཆེན་ཡིན། །ཁྱོད་ནག་པོ་རྒྱ་ནས་ཡིན་པས་
ན། །རྒྱ་རྗེ་འཕྲུལ་གྱི་རྒྱལ་པོ་དེ། །སྟོབས་དང་དབང་ཐང་
ཅི་འདྲ་ཡོད། སྡེ་པ་ཞིང་ཆེན་བཅོ་བརྒྱད་དེ། །ཁ་ཞེང་ཆེ་
ཆུང་ཅི་འདྲ་ཡོད། །དགོངས་རྫོགས་དུང་གི་མཆོད་རྟེན་
འདི། །ད་བར་འགྱང་དོན་ཅི་ལ་རེད། །ཁྱོད་ཤ་ཕུག་སྨུག་
ལ་ཤ་རྩ་སྣུམ། །ངས་བལྟས་ན་རྒྱ་མི་མི་འདྲ་དུ། །སྟག་མོ་
ཝ་ལ་བརྫུས་ན་ཡང་། །འཛུམ་དྲུག་རི་མོ་ཤིགས་སེ་འགི། །
དཔོན་པོ་གཡོག་ལ་བརྫུས་ན་ཡང་། །ཡ་རབས་སྤྱོད་པ་་
ལྷངས་སེ་འགི །དེ་སྔ་ཧོར་ཆུ་ཁམ་པ་ལ། །ཀོ་གྲུ་མི་དར་་་
ཟམ་རིང་དར། །ཧོར་གླིང་འཁྲུགས་པ་བྱེད་པའི་དུས། །
59



གླིང་དཔའ་ཐུལ་ཧོར་ཆུས་མ་ཁོག་ནས། །ཆུ་སྦུ་བ་ཐ་རེ་
བཅད་བྱུང་ཡང༌། །ཧོར་དོགས་ནས་ཟམ་པ་ཤབ་ལེ་རེད།།
ཁྱོད་དེ་སྔ་བསམ་རྒྱུ་ལྷ་ཆོས་བསམ། །ཆོས་འགྲུབ་ནས་་་
རང་རྒྱུད་གྲོལ་བར་བསམ།།ད་ལྟ་བསམ་རྒྱུ་ཆུ་ལ་བསམ། །
ཉ་ལྟོ་དཀར་སྤྲུལ་ཀྱང་སླ་དུ་བསམ། །ཁྱོད་ཐང་འབུམ་དེ་
སྔ་མི་ཤེས་ཀྱང༌། །ང་གྲུ་པས་དཔྱད་ན་དེ་འདྲ་སྣང༌། །
ངེད་སེར་པོ་ཧོར་གྱི་ས་ཆ་ལ། །སོ་དང་ས་སྲུང་ཉུལ་མས་
གང་། །མི་མི་དགོས་འདབ་ཆགས་འཕུར་ས་མེད། །ཁྱོད་
རྫུ་འཕྲུལ་སྟོབས་ཀྱིས་ཕ་རོལ་སོང་། །སང་ཉིན་གྲུ་དཔོན་
དཀའ་མོ་ཡིན། །གྲུ་དཔོན་གསུམ་གྱི་བློ་མཉམ་དགོས། །
སྟག་ཞུ་རྒྱལ་ལ་སྙན་ཞུ་དགོས། །དེ་བས་ཁྱོད་རང་ཐབས་
མཁས་གྱིས། །གོ་ན་རྣ་བའི་བུ་རམ་གྱིས། །མ་གོ་གླུ་ལ་་་་
འབྲེལ་བ་མེད།། མ
ཟེར་བ་དང་ལྷན་དུ་སྐུ་རྗེ་དེས་སྤྲུལ་པ་བཤིགས་ཏེ་སེང་ཆེན་སྐུ་གཟུགས་་
དངོས་སུ་བསྟན་པས་ཁོ་ཤི་གསོན་ཐུག་པ་ལྟར་རབ་ཏུ་དགའ་སྟེ་ཕྱག་ལ་འཇུས་
ནས་ཁོ་རང་གི་ཁང་སྟེང་དུ་གདན་དྲངས་ཏེ་གསོལ་ཇ་ལེགས་པར་ཕུལ། སྐུ་རྗེ་་
རིན་པོ་ཆེ་ཞལ་ནས། ངས་ཧོར་སེར་རྣམས་ཆོས་ལ་བཀོད་པ་ལ་བདུད་རིགས་་་
རྣམས་ཆམས་ལ་ཕབ་དགོས་པས་ད་ལན། སྦལ་བའི་མི་བཙན་ཁ་ཤཱ་དང༌། ཉ་་་
བའི་ཨ་མགོ་ལྕགས་མིག་གཉིས་དང་། ཀླུ་ཐེལ་དམ་ལ་བཏགས་དགོས། དེ་ལ་་་
60



ཁྱོད་ཀྱིས་རོགས་དན་དགོས་ཕྱིར་ང་འདིར་འོང་བ་ཡིན། སང་ཉིན་དེ་དག་ལག་
ཏུ་སྤྲད་ཐབས་གྱིས་གསུངས་པས། ཁོ་ན་རེ།ཧོར་གུར་དཀར་རྒྱལ་པོས་ངེད་གྲུ་
དཔོན་གསུམ་པོ་གྲུ་ཁ་སོ་སོར་བཞག་པའི་ཕྱིར་ཉིན་ནས་གླིང་སེང་ཆེན་རྒྱལ་པོ་
རྫུ་འཕྲུལ་ཆེ་བས་ས་གར་འོང་དང་། དུས་ནམ་ཐོན་མེད་ཕྱིར་ངེད་གྲུ་དཔོན་་་་
གསུམ་པོ་འགྲོ་ན་མཉམ་འགྲོ་འདུག་ན་མཉམ་འདུག་གྲུ་པ་སུའི་ཐད་དུ་ཕྱི་ནང་
གི་འགྲིམ་འགྲུལ་སྐྱེལ་འདོན་དགོས་པ་བྱུང་ན་ངེད་གསུམ་གྲོས་བསྡུར་ཏེ་གྲུ་་་་
དཔོན་གསུམ་ཀས་ལྷན་ཅིག་ཏུ་ཕུད་རྒྱུ་ལས། གཅིག་གཅིག་ལ་གསང་རྒྱུ་དང་་་
གཅིག་འགྲོ་གཅིག་འདུག་མི་བྱེད་པའི་དཔང་ཀླུ་ཐེལ་བཞག་སྟེ་མནའ་བསྐྱལ་་་
ཡོད་ཀྱང་།ད་ཁྱེད་ཀྱིས་སྡིག་ཡུལ་དགེ་ལ་བསྒྱུར་བའི་ཆགས་ཕྱི་འགྲུབ་ན་མནའ་
ཟ་དགོས་ཀྱང་ཅི་བྱེད། སང་ཉིན་གྲུ་ནང་དུ་མ་བསྡད་ན་ཁོང་གཉིས་ཀྱང་མི་་
འདུག་པ་ཚད་ཁྱེད་རྒྱུ་མི་ལ་སྤྲུལ་པ་འདི་ཁོ་ནས་ནི་གྲུ་མི་གཏོང་སྤྱད་ཞིག་ལས་
མི་འོང་བས་གཞན་ཞིག་ཀྱང་སྤྲུལ་ན་ལེགས། དུང་གི་མཆོདརྟེན་འདི་ང་ལ་དད་
རྟེན་དུ་གནང་རོགས་ཞུ ས་པ་དང་། སྐུ་རྗེ་རིན་པོ་ཆེའི་ཞལ་ནས་ཁྱོད་ཀྱིས་ཁོང་
གཉིས་ལ་གྲུ་ཕུད་པའི་བློ་ཐབས་གྱིས་དང་། གྲུ་ནང་དུ་འདུག་རྒྱུ་རེད་ཚེ་ང་ཁྱོད་
ལ་སྤྲུལ་ནས་འདུག་ཆོག་དེ་གཉིས་མ་བསྒྲལ་བར་ངས་ཁྱོད་མི་མཐོང་བར་བྱེད།
དུང་གི་མཆོད་རྟེན་འདི་ལྕགས་ཚན་བསམ་པའི་དོན་འགྲུབ་ཡིན་པས་ཁྱོད་ལ་་
སྦྱིན་རྒྱུ་མེད་ཀྱང་། དུང་གི་མཆོད་རྟེན་གཞན་ཞིག་སྦྱིན་ཆོག་གསུངས་ནས་ཕྱག་
ཕྲེང་གི་མགོ་འཛིན་དེ་དུང་གི་རྣམ་རྒྱལ་མཆོད་རྟེན་ཁྲུ་གང་བར་བྱིན་གྱིས་་་་་
བརླབས་ཏེ་གནང་། ཕྱིར་ནང་སྐུ་རྗེ་ཁོང་ཐང་འབུམ་ལ་སྤྲུལ་ནས་བཞུགས་པས།
གྲུ་དཔོན་སངས་རྒྱས་སྐྱབས་ཀྱིས་གྲུ་གཡོག་རྣམས་མངགས་ཏེ། སྟོད་སྨད་ཀྱི་གྲུ་
དཔོན་གཉིས་པོ་བཀག་ནས། མདང་སུམ་རྒྱ་མི་ཐང་འབུམ་ཟེར་བ་རྒྱ་མི་ཆེན་



གོང་མས་ཧོར་རྗེའི་མདུན་དུ་མངགས་པ་ཡིན་ཟེར་བའི་དུང་གི་མཆོད་རྟེན་་་པས་
དང་། རྒྱ་རྗེའི་ཆབ་ཤོག་བཅས་ཁུར་མི་ཞིག་བྱུང་། མདངས་ངའི་རྩར་བསྡད་ད་
ནང་ཆུ་ལ་ཕུད་རོགས་ཟེར་འདུག་པས། ཅི་བྱེད་གྲོས་གྱིས་ཟེར་བ་དང་། མི་
བཙན་ཁ་ཤཱས་མི་མ་དགོས་བྱ་རིགས་དང་རི་དྭགས་ཀྱང་གཏོང་མི་ཆོག་ན་ཁོ་ཅི་
ལ་ཕུད་ཟེར། ཨ་མགོ་ལྕགས་མིག་གིས་རང་རེའི་ཧོར་སྡེ་བྱུང་ཡང་སུ་ཡིན་ཕུག་
རྩར་མ་བཅད་ན་ཕུད་དཀའ་མོ་ཡིན་ན་ངོ་མི་ཤེས་པའི་རྒྱ་མི་འཁྱམས་པོ་ཞིག་
ཆུ་ལ་ཕུད་རྒྱུ་མེད། སང་ཉིན་ཧོར་རྗེའི་ཆད་པའི་སྟེང་འབྲུག་མོའི་སྒེར་ཆད་ཞིག་
བཅད་འོང་། དེ་བས་ཁོ་རང་ཕྱིར་མངག་ཟེར་བ་དང་། སངས་རྒྱས་སྐྱབས་ཀྱིས་
འོ་ན་དེ་འདྲ་མི་བྱེད་རྒྱ་མི་དེ་མི་ཕུད་ན་ཕྱིར་ཐོངས་དུང་གི་མཆོད་རྟེན་དང་རྒྱ་
རྗེའི་བཀའ་ཤོག་ཕུད་ན་དགའ་མ་གཏོགས་ཕྱིན་ཆད་ཀྱང་མི་ལེགས་ལ་ཁྱད་
པར་རྒྱལ་མོ་འབྲུག་མོ་འདི་མེ་དམར་པོ་བས་ཁ་ཚ། ཀོ་དམར་ལས་གཤིས་གྱོང་་་
བས། རྒྱུ་སྙིང་དམར་ཅན་ལ་ཐུག་ན་གཏམ་ལྕིད་འཐུག་ཅན་ཞིག་བཏང་འོང་་་
ཟེར་བ་དང་ཁོང་གིས་ཀྱང་དེ་བྱེད་ཟེར་ནས་རྒྱ་མི་ཐང་འབུམ་ཕྱིར་མངག དུང་
གི་མཆོད་རྟེན་དང་ཆབ་ཤོག་གཉིས་གྲུ་ནང་དུ་བཞག་ནས། སྦལ་བའི་མི་བཙན་
ཁ་ཤོ་དང༌། ཉེ་བའི་ཨ་འགོ་ལྕགས་མིག་གཉིས་གྲུ་ནང་དུ་བསྡད་པ་དང་། སྐུ་རྗེ་
ཁོང་གིས་གྲུ་དཔོན་སངས་རྒྱས་སྐྱབས་མི་སྣང་བར་བྱིན་རླབས་མཛད་དེ། རང་
ཉིད་དེ་ལ་སྤྲུལ་ནས་གྲུ་ནང་དུ་བཞུགས་ཤིང་སྐྱ་བས་དཀྲུགས་ཏེ་ཆུ་དཀྱིལ་ཐོན་
སྐབས་སྤྲུལ་པའི་གྲུ་དཔོན་དེས་གླུ་འདི་བླངས་སོ།།
ཨ་ལ་ཨ་ལ་ཨ་ལ་རེད། །ཐ་ལ་ངག་གི་འགུགས་ལུགས་་
རེད། །མི་མངོན་དག་པའི་ཞིང་ཁམས་ནས། །རྩ་གསུམ་ ལ་
62



ཞི་ཁྲོ་རྒྱལ་བའི་ཚོགས། །དེ་རིང་སྐྱེས་བུའི་གྲོགས་ལ་བྱོན།
བདུད་རིགས་ཆམས་ལ་ཕབ་རོགས་མཛོད། །ས་འདི་་་ གུ་
ཧོར་གྱི་ཆུ་དཀྱིལ་རེད། །ང་འདྲ་སྤྲུལ་པའི་གྲུ་དཔོན་ལ། །
ཡིན་ངེས་གེ་སར་དགྲ་འདུལ་ཡིན། །ཆོས་ལ་གནག་པའི་
བདུད་ཀྱི་རི གས། །གྲུ་དཔོན་གཉིས་དང་ཀླུ་ཐེལ་ཉོན། །
མི་དང་མི་མིན་ཁྱོད་ལྔ་པོ། །རྒྱུ་ནི་ཉོན་མོངས་དུག་ལྔས་
བསྐྱེད། །ལས་སུ་སྡིག་པའི་ས་བོན་འདེབས། །སྦྱོར་ནི་་་་
འགྲོ་བ་སྡུག་ལ་སྦྱོར། །མྱོང་ནི་ངན་སོང་སྡུག་བསྔལ་མྱོང་། །
དེ་རིང་གེ་སར་སྐྱེས་བུ་ངས། །ཧོར་ཆུ་སྲིད་པའི་རྒྱ་མཚོ་
འདི། །ཐུགས་རྗེ་སྐྱ་བའི་རྩལ་གྱིས་དཀྲུགས། །རྣམ་ཐར་་
གསུམ་ལྡན་ཨེ་ཡི་གྲུར། །བདག་རྟོག་འཁྲུལ་པའི་དགྲ་་་
གདོན་བཀུགས། །ཡེ་ཤེས་ལྔ་ཡི་ཞགས་པས་བཅིངས། །
བདག་མེད་སྟོང་པའི་ཆུ་གཏིང་མནན། །རྣམ་ཤེས་སྐྱེ་
མེད་དབྱིངས་སུ་སྤར། །ལྡང་དུ་མེད་དོ་རྡོ་རྗེའི་རྒྱུ། །
གསུངས་ནས། གྲུ་དཔོན་གྱི་སྤྲུལ་པ་བཤིགས་ཏེ་རྒྱ་མི་རུ་སྤྲུལ་བས་ཁོང་
གཉིས་ནས་རྒྱ་མི་འཁྱམས་པོ་དེ་འདི་ན་འདུག་ཆུ་ནང་དུ་མི་འཕེན་རེ་ཟེར་ནས་
གྲུ་དབྱུག་སྦྱར་བས་སྤྲུལ་པའི་རྒྱ་མི་དེས་ཀྱང་དཔུང་པ་བརྗེས་ཏེ་ཧོར་ནག་ཕོ་་་
རྒོད་པོ་ཡིན་ན་ཤོག་ཟེར་ནས་ཐེ་ཚོམ་མེད་པར་ཁོང་གཉིས་ལ་འཐམ་ཁོང་།
གསུམ་པོ་གྲུ་ནང་ནས་ཕན་ཚུན་གཡུག་རེས་བརྡེག་རེས་བྱས་པས་གྲུ་མ་་་༌་
63



མཇུག་བསྒྱུར་ཏེ་བདུད་ཀྱི་གྲུ་དཔོན་གཉིས་ཆུ་ནང་དུ་བསྣུབས་ནས་བསྒྲོལ་ལོ། །
ཀླུ་ཐེལ་མིང་སྲིང་གཉིས་བཏུལ་གཅིག་རེ་ཞིག་འདུལ་སྐལ་མེད་པས་བྲོས་པ་
ཝེར་མའི་དམག་གིས་དེད་དེ། སྦྲ་ཆེན་ཉ་ཚང་འོག་མར་འདུལ་བའི་དུས་ལ་མ་
བབ་པར་འཁྱམས་པའི་དབང་མེད་པར་བཅིངས་ཏེ་བཞག་གོ།
1:|:
པ་
1:|:
:



ལེའུ་ལྔ་པ།
ས་བབ་
སྐུ་རྗེ་ནོར་བུ་དགྲ་འདུལ་གྱིས།།
བླ་མ་གསེར་ཞྭ་ཅན་དུ་སྤྲུལ།།
ཧོར་གྱི་རྒྱལ་བློན་ཐམས་ཅད་ལ། །
དམུ་གབ་བསྐོན་པའི་དབང་ཞིག་བསྐུར།།
རབ་འབྱམས་རྒྱལ་བའི་མཁྱེན་རབ་ཆུ་གཏེར་ལས། །རབ་འཁྲུངས་འཇམ་
དཔལ་གཞོན་ནུའི་སྐུའི་ཟླ་བ། །རབ་བརྗིད་དགྲ་ལྷའི་གོ་མཚོན་སྤྲིན་གྱིས་འཁྱུད།།
རབ་གུས་ཡིད་ཀྱིས་སེང་ཆེན་རྒྱལ་པོར་འདུད། །དེ་ནས་སྐུ་རྗེ་སེང་ཆེན་རྒྱལ་པོ་
དབུ་ནག་བོད་ཀྱི་ལྷ་སྐལ་རིན་པོ་ཆེ་དེ་ཉིད་བླ་མ་གསེར་ཞུ་ཅན་གྱི་སྒར་པར་་་
སྤྲུལ་ནས་ཧོར་རྒྱལ་བློན་རྣམས་ལ་དམུ་གབ་ཀྱི་དབང་ཆེན་ཇི་ལྟར་བསྐུར་ཚུལ་
ནི། དེ་ལྟར་ཧོར་རུའི་མི་དང་མི་མིན་བཞི་པོ་བཏུལ་ཏེ་ཁོང་མི་རྟ་གཉིས་པོ་རྫུ་་་
འཕྲུལ་གྱིས་ཆུའི་ཕ་རོལ་ཕེབས་སོ། །དེ་ནས་ཉིན་གཅིག །ཧོར་ཆོས་མེད་བདུད་
ཀྱི་ས་ཆ་ལས་དགེ་བ་བྱས་ན་ཆད་པ་གཅད་ས། ལག་ཌ་དྲིལ་བཟུང་ནི་སྡང་མིག་
བལྟ་ས། ལྷ་སངས་རྒྱས་གླེང་ན་ཞེ་སྡང་ལངས་ས། རྔ་རོལ་སིལ་གོ་ན་ཞེ་སེམས་་
འཁྲུགས་ས། ཕྱག་བསྐོར་བ་བྱས་ན་ཞེན་པ་ལོག་ས། གོས་དམར་ཧྲུལ་མཐོང་ན་
ཚིག་པ་ཟ་ས། བོན་ཆོས་པ་རིག་ན་སྲོག་ལ་གཏུག་ས། ཆོས་ཨོ་གཅིག་བཏོན་་་་
བཙོན་ལ་འཇུ་ས་དེར་ས་གར་འོང་དང་འདིར་འོང་མེད་པའི་བླ་མའི་སྒར་ཆེན་
ཞིག་ཐོན་ཏེ། དྲེལ་སྨུག་ཆུང་ལྕགས་གཡེར་ཁྲོལ་ལེ། རྩིད་དམར་པོ་ཐོང་སྡོམ་ཉི་
ལེ། རྟ་འདོ་བའི་དྲིལ་ཆུང་སངས་སེ། གདུགས་དང་མདའ་དར་ལྷབས་སེ།བན་



བཙུན་པ་གཟན་ཤམས་ཤིགས་སེ། རྗེ་བླ་མ་གསེར་ཞྭ་ལྷངས་སེ། བལྟ་བ་མིག་་་
གིས་མི་ནོན། བསམ་པ་བློ་ཡིས་མི་དཔོག་པ་ཞིག་ཐོན་ཏེ་ཧོར་གྱི་རྩྭ་ར་པད་མ་་
སྟོང་ལྡན་གྱི་ཐོག་ཏུ་བབ་སྟེ། གྲྭ་ཆེན་གློག་དམར་འཚུབ་འཚུབ། གྲྭ་ཆུང་མེ་སྟག་
མཆེད་མཆེད་བྱས་ཏེ་སྐད་ཅིག་ལ་གུར་དཀར་པོ་གངས་ཞོག་རྒྱུག་པ་ལྟ་བུའི་རྩྭ་
ར་གང་། སྒར་སྟོད་བཤད་གྲྭ་ཡོད་ས་ན་བཙུན་ཆུང་ཆས་གོས་ལྟེངས་སེ། གྲུབ་
མཐའི་རྩོད་གླེང་འུར་རེ། ཐལ་སྡེབ་སྙན་སྒྲ་ཐེགས་སེ། སྒར་སྨད་སྒྲུབ་གྲྭ་ཡོད་ས་
ན་བན་སྔགས་མཚམས་སྐྲ་ཤིགས་སེ། ཌར་དྲིལ་སངས་སྒྲ་ཁྲོལ་ལེ། ཏིང་ཤག་་་་
བརྡུང་སྒྲ་སིལ་ལེ། སྒར་དཀྱིལ་བླ་མའི་ཆོས་ར་ན། གུར་ཆེན་གངས་རི་འདྲ་བ་་་
ཞིག་ཕུབ། གསེར་འཕྲུ་ཉི་མ་ཤར་འདྲ་ཞིག་བཙུགས། དེའི་ནང་དུ་སེང་གེའི་ཁྲི་
ཆེན་པོའི་ཐོག་དར་ཟབ་ཀྱི་འབོལ་བརྩེགས་བཏིང་བའི་སྟེང་ན་བླ་མ་དབུ་སེ”
ཞིག་སྐུ་མཚན་དཔེའི་མེ་ཏོག་བཀྲ་བས་མཐོང་ན་དྭངས་བ་འདྲེན་པ། གསུངས་
ཚངས་དབྱངས་སྙན་པར་སྒྲོགས་པས། ཐོས་ན་དད་པ་སྐྱེ་བ། ཐུགས་མཁྱེན་་་་་
བརྩེའི་ཉི་མ་གསལ་བས། ཧོར་ཡུལ་མུན་པ་འཇོམས་པ། ཆོས་གོས་རྣམ་གསུམ་སྐུ་
ལ་གསོལ་བ། བསེ་ཐེབ་སེར་པོ་དབུ་ལ་མནབ་པ་ཞིག་བཞུགས་ཤིང་བླ་མའི་་་་
གཟིམ་གུར་དེའི་ནང་གི་ནམ་མཁའ་ཐམས་ཅད་ནི་རྒྱལ་མཚན་དང་བ་དན་
གྱིས་གང་། ས་གཞི་ཐམས་ཅད་ན་འབོལ་དང་གདན་རིང་གི་བཞུགས་གདན་་་་
གིས་གང༌། ཆོས་གྲྭ་ཆེན་པོ་དེ་ནི་འཚོགས་པའི་དགེ་འདུན་པ་རྣམས་སྐུ་གཟི་་་་
བརྗིད་ཤིགས་སེ། རོལ་མོ་འབྲུག་སྒྲ་ལྡིར་རེ། དུང་དང་རྒྱ་གླིང་སྒྲ་སྙན་འུར་རེ། །
གདངས་དབྱངས་ཆོས་སྒྲ་ལྷངས་སེ། ཨ་ཆེན་ཧོར་གྱི་ཡུལ་ཁམས་ཐམས་ཅད་བླ་
མ་གསེར་ཞུ་ཅན་གྱི་རྔ་རོལ་ཆོས་འདོན་གྱི་འུར་སྒྲས་ཁྱབ། ཧོར་ཡུལ་ལ་སྔོན་
ཆད་བླ་མ་ཞིག་བྱོན་མ་མྱོང་བས་ཐམས་ཅད་མཚར་ཏེ་ཧོར་སྡེ་དམར་ནག་བཅུ་



གཉིས་པོ་ལྟད་མོ་ལ་འདུས། ཇི་ཞིག་ན་ཧོར་རྒྱལ་བློན་འབངས་སྡེ་ཐམས་ཅད་་
བླ་མའི་མདུན་དབང་ཞུ་ལ་ཤོག སྒྲོམ་བུའི་གར་པ་ལ་ལྟད་མོར་ཤོག་ཟེར་བ་་་་
དང་། དགྲ་ལྷ་ཝེར་མ་ཐམས་ཅད་ཀྱིས་གུར་དཀར་དང་འབྲུག་མོ་གཉིས་ཀྱི་བློ་
ཡིད་བསྒྱུར་ཏེ་འགྲོ་འདོད་ཀྱི་རླུང་གིས་བཀྱག ལྟ་འདོད་ཀྱི་ལྕག་གིས་དེད་དེ།
ཕུང་འདྲེ་གུར་དཀར་དེས། བློན་པོ་བེ་ཐུལ་ཐམས་ཅད་མདུན་གྲལ་དུ་བསྡུས་་
ཏེ་བློན་འབངས་ཐམས་ཅད་ང་རྒྱལ་པོ་དབང་ཐང་ཅན་ལ་བླ་མའི་ཆོས་སྒོ་༌་་༌་་
འགྲིམ་བྱུང་བས་ངེད་རང་རྒྱལ་བློན་ཐམས་ཅད་ཆོས་ཞུ་ལ་འགྲོ་དགོས། བུ་ཆུང་
ག་མ་གཟི་འགོ་ཁྱོད། སོང་ལ་དྲེལ་མོ་ཉི་མ་དགུ་ཆོད་ལ་ཆིབས་སྒོ་རྒྱོབ། ཨ་་་་་
འབྲུག་ཁྱོད་སོང་ལ་བླ་མ་ལ་འབུལ་རྒྱུའི་དར་ཟབ། ངེད་རང་ལ་ཟ་རྒྱུའི་ཤ་ཆང་
སོགས་ལོངས་ཤིག་ཟེར་བ་དང་། དཔའ་བཟང་ཤན་པ་རྨེ་རུ་དེ་ཡར་ཁྲི་ཟུར་དུ་
བཅར་ནས། ཡ་ཨ་གནམ་སྟག་ཞུ་རྒྱལ་པོ་དེ་སྔ་ཧོར་གནམ་ཐེལ་གྱི་བུ་རྒྱུད་ཧོར་
རྗེ་དར་མ་ཁྲི་བཙན་རྒྱལ་པོ་ཡན་ཆད་རྒྱལ་རབས་ཞེ་དགུའི་རིང་ལ་བླ་མའི་
དབང་ཞབས་དང་དཔོན་པོའི་ཁྲིམས་ཞབས་ལ་མགོ་སྒུར་མ་མྱོང༌། ད་གུར་་་་
དཀར་རྒྱལ་པོའི་སྐུ་རིང་ལ་ཆོས་སྒོ་འགྲིམ་བྱེད་པའི་བླ་མ་ཐོན་རྒྱུ་འདི་ཁྱོད་རྒྱལ་
པོ་དབང་ཐང་ཆེ་བས་ལོས་ཡིན་ཏེ། རྒྱལ་པོ་ཆོས་དགའ་ཆེ་ན་རྒྱལ་ཆུས་འཇའ་
ལུས་ཡལ་འགྲོ། དཔོན་ཟེར་བ་དེ། རི་རྒྱལ་བཞིན་ཏུ་བརྟན་ཆགས་པ། ནམ་་་་
མཁའ་བཞིན་ཏུ་ཁོག་ཡངས་པ། རང་སྡེ་སྐྱིད་ལ་བཀོད་མི། གཞན་སྡེ་ཤུགས་་་་
ཀྱིས་འདུ་མི། ཨ་སྔོན་བཞིན་དུ་ཁེབས་རྒྱ་ཆེ་བ་ཞིག་ཡིན་དགོས། བླ་མ་གདུགས་
དང་མ་བྲལ། དཔོན་པོ་ཁྲི་དང་མ་བྲལ་ཟེར་བ་ཡིན་པས་སྡོད་དང་དགའ་ཟེར་
བ་དང་། གུར་དཀར་ན་རེ། བློན་ཁ་མང་གིས་དཔོན་ཕུང་། རྩམ་ཡུག་མང་གི་་་
མེད་པ་ཕུང་། བཤད་མི་དགོས། ང་གུ་ཡངས་གནམ་གྱི་རྒྱལ་པོས་ཚེ་འདིའི་""""



འདུག་ཆུས་ནི་འགྲུབ་སོང་། ད་ཕྱི་མའི་འགྲོ་ཆུས་ཐོན་ན་རེད་ལེ་ཡིན། དེ་སྔ་་་་
རྒྱལ་རབས་མང་པོ་སོང་ཡང་ང་འདྲ་བའི་དབང་ཐང་ཅན་མེད་པས་རང་སྡེ་
རང་སྐྱོང་ཙམ་ལས་མ་ཐོན། ང་གུར་དཀོར་སྐུ་རིང་ལ། གླིང་དཀར་གྱི་ཕ་ཆུས་
འཕྲོག ཨ་འབྲུག་གཡང་དུ་ལོན། ཁྱོད་ཤན་པས་དེ་སྔ་ཧོར་གླིང་གཡུལ་འཁྲུགས་
ཀྱི་མགོ་གླེང་དུས་མི་ཕོད་མི་ཐུབ་ཀྱི་རྣ་བ་གཟན་རྒྱུ་བྱས། ད་ལྟ་གཏང་མ་མེ་་་
ཏོག་བཀྲ་འདྲ་བྱུང། བཤད་བཤད་མ་མང་ཁ་རོག་སྡོད་ཟེར་བ་དང་། ཡང་ཤན་
པས་ཁྱོད་རྒྱལ་པོ་དབང་ཐང་ཅན་དེ་སྔ་རྒྱལ་རབས་མང་པོས་མ་ལོན་པའི་༌༌༌་་
གཏང་མའི་མེ་ཏོག་ལོན་པ་དེ། ད་སད་ཀྱིས་འཁྱེར་མི་ཐོན་པ་ཡིན། འདུག་་་་
བཟོད་ཡོད་ན་སྡོད། འགྲོ་འདོད་ཆེ་ན་རྒྱལ་ཆུས་ཕུབ་མ་རླུང་གིས་ཁྱེར་འགྲོ་ཟེར་
བ་དང་། རྒྱལ་མོ་འབྲུག་མོ་དེས་ཧོར་སྡེ་དམར་ནག་བཅུ་གཉིས་པོ་ཅི་བྱེད་ཨ་་་
གནམ་དབང་ཡིན། ཡིན་ན་འགྲོ་འདུག་ཤན་པའི་དབང་མ་ཡིན་དོན་མེད། ཁྱོད་
རྨེ་རུ་མི་འགྲོ་ན་སྡོད། གུར་རྗེ་ངེད་གཉིས་འགྲོ་རྒྱུ་ཡིན་ཟེར། ཧོར་རྗེས་ཀྱང་ངེད་
ཧོར་རྒྱལ་བློན་འབངས་སྡེ་ཐམས་ཅད་ནི་གུར་རྗེས་ཁྲིད་ནས་འགྲོ་རྒྱུ་ཡིན། ཁྱོད་
ཤན་པ་མི་གཅིག་མ་འོང་བས་ཅི་མི་ཐུབ་ཟེར་ཞིང་བཅོས་རྒྱུ་མ་རྙེད་དེ་དྲེལ་མོ་
ལ་ཞོན་ནས་འབྲུག་མོ་གཡས་སུ་ཁྲིད། མི་ཆུང་གཡོན་ཏུ་ཁྲིད་དེ་སྟོབས་ཆེན་་་
སོགས་བེ་ཐུལ་ལུས་པོ་རྣམས་དང་ཧོར་སྡེ་ཐམས་ཅད་ཁྲིད་ནས་དབང་ཞུ་ལ་
སོང་ངོ། །ཧོར་རྒྱལ་བློན་རྣམས་དབང་ཞུ་ལ་འོང་བར་མཐོང་ནས། བླ་མའི་ཆོས་
ར་ནས་དར་ནག་ཕྱིར་རྐང་གླིང་བུས། གུར་སྒོར་སླེབས་པ་དང་སྒོ་དེ་ཕར་ཕྱེ་་་
ཚུར་ཕྱེ་བྱས་ཏེ། རེ་སྟན་ནག་པོ་ཞིག་བཏིང་ནས་དཔོན་གུར་དཀར་དེའི་ཐོག་ཏུ་
བསྡད། འབྲུག་མོ་དང་བེ་ཐུལ་རྣམས་དེའི་རྒྱབ་ཏུ་བསྡོད། ཧོར་སྡེའི་ནང་ནས་་
གྲུ་པ་སྡེ་ཆེན་བཅུ་གཉིས་མ་གཏོགས་ཐམས་ཅད་དབང་ཞུ་ལ་འདུས། ཧོར་རུའི་



དད་པ་མ་ཤེས་ཀྱང་མཚར་སྣང་ལྟ་བུའི་ཆེ་ཆུང་རྒན་གཞོན་ཐམས་ཅད་་་་
འཚོགས་བྱུང་བ་དང་། སྤྲུལ་པའི་བླ་མ་དེས་ཡུག་ས་དགུའི་སྐྲ། རབས་ཆད་་་་་
དགུའི་མངལ་ཁྲག ཕུང་མོ་དགུའི་ཐུ་བ། མ་རབས་ཁྱིམ་དུད་དགུའི་རེ་མཐའ། །
གྲོང་ཞིག་དགུའི་ཁང་ས། བརླག་ཤུལ་དགུ་ཡིས་ཐབ་དྲེག་སོགས་མི་ཁ་དང་དམུ་
གབ་ཀྱི་རྫས་ཐམས་ཅད་བསྡུས་ཏེ།མཛེ་ཐོད་དང་མཚན་ངན་ཐོད་པ་ཁ་སྤྲོད་ཀྱི་
ནང་དུ་བཞག་ཕྱི་རེ་ནག་གི་དཀྲིས། གསེར་དངུལ་གྱི་བུམ་པ་དར་མཚོན་སྣ་་་་
ལྔའི་མགུལ་འཆིང་གིས་བརྒྱན་པ་ཧོར་རུའི་སྣང་བར་བྱིན་རླབས་མཛད་དེ་་་་
བཞག བླ་མའི་མདུན་གྱི་དཀྱིལ་འཁོར་དེ་བཀྲག་མདངས་མེར་མེར་འཇའ་་༌༌
འོད་ཁྱུགས་སེ་མཐོང་བས་ཡིད་འཕྲོག་པ་ཞིག་བྱས། དེ་ནས་བླ་མས་བུམ་པ་་་་
ཕྱག་གིས་བཟུང་ནས། ་ཧོར་རྒྱལ་བློན་རྣམས་ལ་དམུ་གབ་དབང་བསྐུར་གྱི་གླུ་་་
འདི་བླངས་སོ། །
མཁྱེན་ནོ་གཏུམ་དྲག་རོལ་པའི་ཞིང༌། །དཔལ་ཆེན་་་་་
སྟོབས་ལྡན་ནག་པོ་དེ། །མུན་པའི་མདོག་ཅན་ཁྲོས་པའི་
སྐུ། །ཞལ་ནས་དྲག་སྔགས་ཐོག་སེར་འབེབས། །སྐུ་ལས་
རླུང་ནག་འཚུབ་མ་འགྱེད། །ལྷ་ཁྱོད་ཐུགས་དམ་གནད་
ནས་བསྐུལ། །གཏི་མུག་རང་གཟུགས་ཧོར་རྗེ་ལ། །ཆོས་
དབྱིངས་ཡེ་ཤེས་ངང་ཉིད་ནས། །འོད་གསལ་ཆེན་པོའི་
དམུ་གབ་ཕོབས། །འོག་མིན་དག་པའི་ཞིང་ཁམས་ནས། །
ཐུབ་དབང་བདུད་ལས་རྣམ་པར་རྒྱལ། །གསེར་མདོག་



ས་གནོན་མཉམ་བཞག་ཅན། །ལྷ་ཁྱོད་ཐུགས་དམ་་་་་ །
གནད་ནས་བསྐུལ། །ཞེ་སྡང་རང་གཟུགས་ཧོར་བློན་ལ། །
མེ་ལོང་ཡེ་ཤེས་ངང་ཉིད་ནས། །བྱམས་པ་ཆེན་པོའི་་་
དམུ་གབ་ཕོབས། །ལྷོ་ནུབ་རཀྵ་སྲིན་གླིང་ནས། །རབ་་་
གཏུམ་སྲིན་པོའི་དེད་དཔོན་དེ། །རྒྱ་སྟག་སྟེང་ན་་་་་
འགྱིངས་ཤིང་བརྗིད། །ལྷ་ཁྱོད་ཐུགས་དམ་གནད་ནས་་་
བསྐུལ། །འདོད་ཆགས་རང་གཟུགས་རྒྱལ་མོ་ལ། །སོར་་
རྟོག་ཡེ་ཤེས་ངང་ཉིད་ནས། །ཆགས་བྲལ་བདེ་སྟོང་དམུ་
གབ་ཕོབས། །དེ་རིང་ལས་ཅན་ཧོར་སེར་གྱི། །སྒོ་གསུམ་
སྨིན་པའི་དབང་བཞི་བསྐུར། །དང་པོ་རྩལ་འཁུམ་་་་
སྟོབས་འཆོར་དབང་། །རྒྱལ་བློན་རྣམས་ཀྱི་ལུས་ལ་་་་་
བསྐུར། །ལུས་ཀྱི་སྟོབས་ཟད་རྩལ་འཁུམ་ཞིང༌། །བཀྲག་
མདངས་མེ་ཏོག་སད་ཁྱེར་ཤོག །གཉིས་པ་དིག་ལྷུག་་་་ །
འཆལ་རྡེབ་དབང་། །རྒྱལ་བློན་རྣམས་ཀྱི་ངག་ལ་བསྐུར།།
ཁ་སྐུག་ལྕེ་དིག་ཚིག་འཁྱལ་ཞིང་། །གཏམ་འདོད་དྲིལ་་
ལྕེ་ཆད་འདྲར་ཤོག །གསུམ་པ་བརྗེད་འཐུམ་རྨོངས་་་་་
བརྒྱལ་དབང་། །རྒྱལ་བློན་རྣམས་ཀྱི་ཡིད་ལ་བསྐུར། །བློ་
རྨོངས་ཡིད་འཐུམ་དཔའ་ཁུམས་ཤིང་། །དྲན་པའི་ཆུ་་་



མིག་སྐེམ་པར་ཤོག །ད་རུང་དབང་ཕྲན་འགའ་རེ་ཡོད། །
མུན་པ་འགོ་འཐུམ་མགོ་ལ་བསྐུར། །མི་མཐོང་ལོ་་་་
མཐོང་མིག་ལ་བསྐུར། །མི་ཚོར་ལོག་ཚོར་རྣ་ལ་བསྐུར། །
བསེ་དྲི་དྭངས་མེད་སྣ་ལ་བསྐུར། །བསྙབ་པ་ཟིན་མེད་་
ལག་ལ་བསྐུར། །འགྲོ་ན་སྐྱིད་འཆིང་རྐང་ལ་བསྐུར། །ཅི་
ཟོས་འགྲངས་མེད་ལྟོ་ལ་བསྐུར། །ཧོར་རྗེ་དབང་ཐང་ཆེ་
བས་ན། །དེས་ཀྱང་མི་ཚད་དབང་ཆུང་བསྐུར། །ཕྱི་་་་་
འཇམ་ནང་རྩུབ་གྲོད་པུའི་དབང་། །དགྲ་ཟུན་མི་ཤེས་་་
གླང་རྒན་དབང་། །སྙིང་མེད་སྡར་མ་ཝ་མོའི་དབང་། །
འདུན་གྲོས་མ་འགྲིགས་སྐྱེ་འབུག་དབང༌། །དེད་པ་ཟིན་
མེད་འཇའ་ཡི་དབང་། །བྲོས་པ་མི་ཐར་འཕྱི་བའི་་་་་
དབང་། །བསྡད་ན་མི་ཚུགས་ཚེར་སྟན་དབང། །སོང་ན་
འགོ་འཁོར་སྨུག་པའི་དབང་། །ནང་གཏམ་ཕྱིར་འབུད་
ཇ་ཚག་དབང་། །ཁ་ལག་མི་བཟུང་སྤྲེའུའི་དབང་། །རང་
བྱས་རང་ཕུང་སྨྱོ་ལྕེབས་དབང་། །ཁ་ཏ་མི་ཉན་རུས་་་
སྦལ་དབང་། །རྗེས་མེད་ཆུ་ལ་འཛུབ་རིས་དབང་། །བརྒྱ་
བརྩམ་གཅིག་མེད་དོན་ཤོར་དབང༌། །བསམ་པ་མི་་་༌་་
འགྲུབ་བར་ཆད་དབང༌། །དགྲ་ཤོར་གཉེན་བརླག་ཆག་



སྒོའི་དབང་། །མཐའ་བརླག་ཐལ་བ་རླུང་ཁྱེར་དབང༌། །
ཐམས་ཅད་ཨ་ཆེན་ཧོར་ལ་བསྐུར། །བསྐུར་བ་བཞིན་ཏུ་
ཐོབ་པར་ཤོག །ཐོབ་ནས་བདུད་སྡེ་ཕུང་བར་ཤོག །
གསུངས་ནས་ཨ་གནམ་སྟག་ཞུ་རྒྱལ་པོ་ལ་དབང་གི་ཆེ་རྟགས་ཡིན་ཟེར་་་་
ནས། མགོ་ལ་ཞྭ་བརྩེགས་དགུ་བསྐོན་ཁ་ལ་འཐུམ་རྫས་བཞག། ཧོར་རྒྱལ་བློན་
འབངས་སྡེ་དང་བཅས་པ་ཐམས་ཅད་ལ་དམུ་གབ་འགྲིམས་ཚར་རྗེས། སྒྲོམ་བུ་
གར་པས་གར་འཆམས་འོང་བས་ལྟོས་ཟེར་བ་དང་ལྷན་དུ་དཔའ་བཟང་ཤན་་
པ་རྨེ་རུ་དེ་སྔར་ཧོར་རྒྱལ་བློན་རྣམས་ཀྱི་ལྷན་དུ་མ་འོངས་ནས་ཁོ་རང་གཅིག་
པུ་རྗེས་ནས་ཁྲབ་རྨོག་གྱོན་འཁོར་གསུམ་བསྐོར།འདོ་བ་དམར་རྐྱང་ཁ་ལ་མེ་
འབར་དེ་ཞོན་ནས་འོངས་བས། བླ་མའི་དབང་འགྲིམ་ཚར་རན་པ་དང་ཐུག་་་
པས་མདུང་ཡུ་ལ་མཆིལ་མ་བཏབ་རྟ་ཁ་འཐེན་ནས་བཟུར་འདུག་བྱས་ཏེ།
ཨ་ལ་ཨ་ལ་ཨ་ལ་རེད། །ཐ་ལ་ཐ་ལ་ཐ་ལ་རེད། །བྱ་ཁུ་
བྱུག་དབྱར་ལ་མི་གྲག་པར། །དགུན་ཐན་སྐད་གྲགས་་་
དོན་ཅི་ལ་རེད། །ཁྱོད་བླ་མ་ཡུལ་གཞན་མི་འགྲིམ་པར། །
ངེད་ཧོར་ལ་ཆོས་བཤད་ཅི་ལ་རེད། །ཧོར་ཆོས་མེད་་
བདུད་ཀྱི་ས་ཆ་ན། །ནམ་ཡར་ལངས་སྲོག་གཅོད་་་་་་
དབུགས་ལེན་རྒྱུ། །ནུབ་མར་རུབ་ཤ་ཁྲག་ཟས་ལ་རྔམས།།
ཆོས་ཨོ་གཅིག་གླེང་ས་མེད་ལེ་ཡིན། །ཁྱོད་བླ་རྒན་ཞིག་་
གི་ཧམ་པ་ལ། །ཧོར་ཁྲི་དཔོན་མགོ་ལ་བུམ་པ་བཞག །



བློན་བེ་ཐུལ་སྟེང་ལ་ཆོས་བཤད་བྱེད། །ངེད་ཧོར་སྡེ་ཆོས་
ལ་དགའ་ལེ་མིན། །ཤན་པས་དགེ་སྡིག་ཤེས་ལེ་མིན། །
འགྲོ་བསམ་ན་བན་རྒན་རང་གནས་སོང་། །དེ་མིན་ན་་
མདུང་གིས་མི་འཛེར་རེ། །ལུས་ཆོས་གོས་ཁྲག་ལ་མི་་་་
བསྒྲེ་རེ། །
དེ་ཟེར་བ་དང་། ཤན་པའི་ཚིག་དེས་རྐྱེན་བྱས་སྒར་ཆེན་དེའི་རྟ་དྲེལ་གྲྭ་་
པ་གུར་དང་བཅས་པ་ཐམས་ཅད་འོད་དུ་ཞུ་སྟེ་བླ་མ་གསེར་ཞུ་ཅན་ལ་ཐིམ། བླ་
མ་དེས་ཧོར་ལ་དབང་བསྐུར་བྱེད་ཀྱི་བུམ་པ་དེ་ཕྱག་གིས་བཟུང་སྟེ་གཟན་གྱིས་
གཅོག་པ་བྱས་ནས་མཁའ་ལ་འཕུར་བ་དང་། ： ཧོར་རྒྱལ་བློན་འབངས་སྡེ་ཀུན་
གྱིས་ཤན་པ་ཕུང་རྒན་གྱིས་དེ་ཐོན་ཁོས་ཤེས་མདོག་གོ་མདོག་མང་པོ་མ་བྱས་ན་
དེ་རིང་གར་པ་ཡག་མོ་ཞིག་རིག་རྒྱུ་རེད། ཕུང་འདྲེ་ཀླད་དམར་འདི་འདྲ་འདྲ་
ཟེར་ཞིང་ལག་པས་ཡུག་ཤར་བྱས་ཏེ་བྱ་རོག་འུག་པ་ལ་རུབ་པ་ལྟར་བྱས། བླ་མ་
དེས་ནམ་མཁའི་མཐོངས་ནས་འཐིབ་ལུམ་ཏིཥྛ་བཛྲ་གསུངས་ནས་མེ་ཏོག་་་་
འཐོར་བས། དེ་སྔ་དབང་ཞུས་ཚད་ཐམས་ཅད་ཀྱི་མགོ་ལ་མེ་ཏོག་གི་ཅོད་པན་
རེ་དང་འཇའ་སྣ་རེ་ཟུག་ཅིང་ལུས་ལ་སྤོས་དྲིས་ཁྱབ། ཤན་པ་ལ་མེ་ཏོག་ཕོག་་་
པས་གདོང་གི་སྨིན་མ་བཤུས་ཤིང་དེ་ཉིད་དུ་མཛེ་ལུས་སུ་གྱུར་ནས་ལུས་ལ་རུལ་
དྲི་བྲོ་ཞིང་རྣག་དང་ཆུ་སེར་གྱི་ཐིག་པ་ཤར་ར་ར་བྱེད་པ་བྱུང་ནས། ཧོར་སེར་
མཐོ་དམན་རྒན་གཞོན་ཚང་མས་སྣ་ལག་པས་བཀབ་ཏེ་ཧ་བགད་དེ་རེ་སོང་།
བླ་མས་སྤྲིན་གསེབ་ནས་འདི་ལྟར་གསུངས། ཧོར་དཔའ་བཟང་ཤན་པ་རྨེ་རུ་རྩེ། །
ང་བླ་མའི་ཆོས་གྲལ་མ་འོང་བས། །ལྷ་གོང་མའི་བཀའ་ཆད་དེ་འདྲ་ཕོག །ཞེ་སྤྲོ་
73



མོ་ཨེ་བྱུང་རྨེ་རུ་རྩེ། །ཧོར་རྒྱལ་བློན་ལས་ཅན་ཁྱུ་གཅིག་ལ། །ལྷ་གོང་མའི་བྱིན་་་་
བརླབས་མཛད་ལ་ལྟོས། །ཁྱོད་ལས་ངན་གཅིག་གི་ལུས་པོ་དེ། །རྨ་ཆུ་རྣག་ཆར་
པ་ཞོ་ལོ་ལོ། །ང་གནམ་ཐེལ་ག་ཡུའི་དབུ་བླ་ལ། །ཡིད་ལྟ་བ་ལོག་ན་ཨེ་དགའ་དུ། །
ལྷ་གནམ་ཐེལ་ཧོར་ལ་བརྩེ་བརྩེ་ནས། །ང་དབུ་བླ་ཧོར་ལ་ཆོས་བཤད་མངག །
ཧོར་རྒྱལ་བློན་འདི་ཕྱིར་བདེ་དགོས་གསུངས། །ང་བླ་མ་ཀུན་སྙོམ་ཉི་མ་ལ། །
ཁྱོད་ཤན་པས་རང་སྐལ་རང་གིས་བཅད། །ད་ཕྱི་སྡེས་ཁྲེལ་ལ་ནང་སྡེས་སྙོད། །
ནད་མཛེ་ཕོག་ཤན་རྒོད་ཨི་བདེ་དུ། །བགད་འཆོར་རོ་ཨེ་འདུག་ཧོར་སྡེ་ལྟོས་་་་
གསུངས་པ་དང་ཤན་པ་རྨེ་རུ་དེ་ཞེ་འགྱོད་གཏིང་ནས་སྐྱེས་དེ་ཕྱུག་དཔྲལ་བ་་་
རྡོལ་བར་བཙལ་ནས། ཐུགས་བདེན་ནོ་བླ་མ་ཁྱེད་རང་མཁྱེན། །ང་ཤན་པ་མ་་་
ཤེས་འཁྲུལ་དབང་སོང་། །རྗེ་བླ་མ་ཁྱེད་ལ་ལྟ་བ་ལོག །ད་མཐོལ་ལོ་བཤགས་སོ་
བླ་མ་རྗེ། །ང་ཤན་པ་ལས་ངན་སྡིག་ཆེན་འདི། །ཁྱེད་བླ་མའི་ཐུགས་རྗེས་མ་་་་
བཟུང་ན། །ཤི་དམྱལ་བ་མ་གཏོགས་འགྲོ་ས་མེད། །ཐུགས་སྙིང་རྗེ་ཨེ་ཡོད་ད་་་
རེས་བལྟ། །ང་ཤན་པ་དབང་བསྐུར་མི་མཛད་ན། །ངས་དེ་སྔ་བསད་བསད་རྩེ་་
མདའ་ཡིན། །ད་དེ་བས་ཐུ་ཞིག་མི་གསོད་རེ། །ཁྱེད་མ་ཕེབས་མར་བྱོན་དབང་
བསྐུར་མཛོད། །ཧོར་སེར་པོར་བླ་མས་དབང་བསྐུར་མཛད། །ང་ཤན་པའི་ཆོས་་
སྐལ་བཅད་པས་ན། །སྡེ་ཧོར་རུ་ཆོས་ལ་བཀོད་པ་ལས། །ང་ཤན་པའི་ཡིད་བསད་
སྡིག་པ་ཆེ། །ཁྱེད་མར་བྱོན་ང་ལ་དབང་བསྐུར་མཛོད་ཟེར་བ་དང་། བླ་མས་་་
ངས་ཁྱོད་ཀྱི་ཆོས་སྐལ་མ་བཅད་ཀྱང་། །ཁྱོད་རང་སྐལ་རང་གིས་བཅད་པ་ཡིན།
འོན་ཀྱང་ང་ག་ལ་ཁྲོ། དབང་བསྐུར་བྱེད་ཆོག་གསུངས་ནས། འཐུམ་རྫས་ཁ་ལ་
བཏབ་དམུ་གབ་མགོ་ལ་བཀོན་མནོལ་རྗེས་མགོ་ཐོག་བཞག་ནས་དབང་བསྐུར་
ཏེ་ཧོར་དཔའ་བཟང་ཤན་རྒོད་རྨེ་རུ་དཔའ་ངར་སྤྱང་གྲུང་འཛོམ་པ་ཤེས་ཆེན་



བློ་ཁ་གསལ་བ་དེ་ཡང་དམུ་གབ་ནག་པོའི་འོག་ཏུ་མནན་ནོ། །དེ་ནས་བླ་མས་་
མེ་ཏོག་གཏོར་བས་ཤན་པའི་ལུས་སྔར་བཞིན་ཏུ་གྱུར་ཅིང་མགོ་ལ་མེ་ཏོག་ཕོག་
འཇའ་སྣེ་ལུས་ལ་ཟུག་དྲི་ཞིམ་ཁྱབ་ཏེ་ཧོར་པ་གཞན་རྣམས་དང་མཉམ་པར་་་་་
གྱུར་ཏོ། །དེ་ནས་བླ་མ་ནམ་མཁའ་ལ་འཕུར་ཏེ་སྤྲིན་གསེབ་དུ་མི་སྣང་བར་གྱུར་
པ་དང་མེ་ཏོག་འཇའ་སྣེ་ཐམས་ཅད་འོད་ནག་པོ་ཞིག་ཏུ་གྱུར་ཏེ་སོ་སོའི་སྤྱི་་་་
གཙུག་ནས་སྙིང་གར་ཐིམ་སོང་། དེ་སྐབས་ཧོར་གུར་ནག་རྒྱལ་པོ་ཤེས་ཆེན་དར་
མ་འབུམ་ཐུབ་དེ་འབྲོང་བཤོལ་ཏུ་སོང་ནས་ཚུར་འོང་བ་དང་བླ་མས་དབང་་་་་
བསྐུར་བ་མཐོང་ནས་རྟ་རྔ་ལག་གིས་འཇུས་ཏེ་ཡོབ་ཚ་བ་ཞིག་བྱས་ཏེ་བྲོས་་་
སོང་ནས། འབུམ་སང་ཉི་མ་ར་བར་གབ་བོ། །རྟ་རྔ་ལག་པས་འཇུས་པ་ཧོར་ལ་
བརྡ་ཡིན་ཀྱང་ཧོར་སྡེས་མ་ཤེས་སོ། །
༡༡



ས
།
1:| ན་
ལེའུ་དྲུག་པ།
གླིང་རྗེས་གསེར་གྱི་ཕྱག་གདུབ་དེ།།
འབྲུག་མོར་བསྐུར་ཡང་ངོས་མ་ཟིན། །
མགར་བཟའ་ཆོས་སྒྲོན་གྲོགས་སུ་བཀུག ། ད་
བདེ་སྟོང་མྱུར་ལམ་ཕྱག་རྒྱར་བཞེས།།
མཚན་དཔེའི་ཉ་གང་ཟླ་བ་རྒྱས་པའི་ཞལ། །དྲན་པའི་ཡིད་མཚོར་ཤར་་་་
དང་ཆབས་ཅིག་ཏུ། །འཆི་བདག་མུན་པའི་གཡུལ་ངོ་མཐར་བྱེད་པ། །ཚེ་ཡི་ལྷ་
མཆོག་ཡིད་བཞིན་འཁོར་ལོས་སྐྱོངས། །དེ་ནས་ཉིན་གཅིག་ཧོར་བཟའ་མེ་ཏོག་
སྒྲོན་ཆུང་དེས་ཟོམ་དཀར་རྒྱབ་ཏུ་ཁུར་དངུལ་སྐྱོགས་ལག་གིས་བཟུང་སྟེ་ཆུ་་་་་
ལེན་དུ་བྱུང་བས་སྐུ་རྗེ་ཁོང་བྱེའུ་ཅོ་ཀ་ཞིག་ཏུ་སྤྲུལ་ནས་བཞུགས་པས་མོས་ཆུ་་
བཅུས་ཏེ་ཁུར་བར་བརྩམས་པས་སྐུ་རྗེ་ཧོར་རྒན་ཞིག་ལ་སྤྲུལ་ཏེ་ངས་ཁྱོད་ལ་ཆུ་
བཀྱག་གསུངས་ཏེ། ཕྱག་གདུབ་པད་མ་སྟོང་ལྡན་སྔར་བདུད་ལ་བྱོན་དུས་་་
གསུངས་པ་ལྟར་འབྲུག་མོ་ལ་བསྐུར་རོ། །དེ་ནས་སྒྲོན་ཆུང་གིས་ཆུ་དེ་ཕོག་ནས་
ཐབས་ཆེན་རྩར་བཞག་པ་དང་འབྲུག་མོ་ཐོན་ནས་ཁྱོད་ཀྱི་ཟོམ་ནང་དེར་འོད་
ཞིག་སྣང་དངུལ་སྐྱོགས་འཕང་བ་ཨེ་རེད་ཟེར་ནས་གཅིག་བལྟས་ཏེ་ཅི་འགི་'
ཟེར་ཞིང་སྐྱོགས་ཀྱིས་བསྙབ་པས་གསེར་གྱི་གདུ་བུ་ཞིག་ལོན་བྱུང་། འཕྲལ་དུ་
ལག་མགོར་བསྐོན་ཏེ་གུར་དཀར་ཟུར་དུ་སོང་ནས་གུར་རྗེ་ངས་གསེར་གདུབ་་
ཞིག་རྙེད་བྱུང་ཟེར་ནས་བསྟན་པས་གུར་དཀར་ན་རེ་རང་རེ་གཉིས་བསོད་
ནམས་ཆེ་ཞིང་ལས་དབང་མཐུན་པས་ཀླུ་ཐེལ་གྱིས་དངོས་གྲུབ་གནང་བ་རེད་་



ཟེར་ནས་ཁོ་རང་གི་ལག་ཏུ་བླངས་ནས་གཅིག་ཕྱིས་པས་གདུ་བུའི་འོད་མ་་་་་
བཟོད་ནས་ཁྲི་ཐོག་ནས་ཐང་དུ་ལྷུང་སྟེ་རེ་ཞིག་བརྒྱལ་ལོ། །འབྲུག་མོས་མགྱོགས་
པར་གདུ་བུ་དེ་ཡར་བླངས་མོའི་ལག་པར་བསྐྱོན། གུར་དཀར་བརྒྱལ་སངས་བ་
དང་ཁྲི་ཐོག་ཏུ་ཡར་བསྡད། རྒྱལ་མོ་འབྲུག་མོ་ལ་ཧོར་བདུད་ཀྱི་གྲིབ་ཕོག་ཅིང་
ཁྱད་པར་བློ་སེམས་ཡེངས་བས་གུར་དཀར་ལ་དགའ་གདུང་དང་ཧོར་ཡུལ་ལ་་
ཆགས་ཞེན་གྱི་དབང་དུ་སོང་ནས་སྔར་སྐྱེས་བུས་གསུངས་བའི་ཕྱག་མཆོད་སྨོན་
ལམ་རྣམས་བརྗོད་ཅིང་བློ་འགྱུར་ནས་ཡོད་པས་འབྲུག་མོ་ལ་གཏད་པ་མགོ་་་་
བསླུའི་རྒྱུ་ལས་མེད་པར་གྱུར། དེ་མིན་ན་ཧོར་འདུལ་བ་ལས་སླ་བ་ཡིན་ཀྱང༌། །
ཅུང་ཟད་དཀའ་བ་ཨ་འབྲུག་ལོག་ལམ་ཞེན་པས་ཡིན་ནོ། །དྲི་བཟང་པད་མོར་
བུང་བ་ལྡིང་འགྱུར་ཡང་། །ཤ་སྦྲང་ཤ་ལས་གཞན་དུ་གདུང་མ་ཡིན། །རང་རང་
སྔོན་གྱིས་བསྐོས་པའི་ལས་དབང་ཡང་། །གཅིག་ཏུ་ཁ་ཚོན་བཅད་པར་སུ་ཡིས་
ནུས། །དེ་ནས་ཤར་རྗེ་བཙུན་སྒྲོལ་མའི་རྣམ་སྤྲུལ་མཛེས་སྡུག་ལྷ་ཡི་གཟུགས་ཅན་
སྟོང་ཉིད་མགར་བཟའ་ཆོས་སྒྲོན་དེས་དར་གོས་སྐུ་ལ་གསོལ། རྒྱན་ཆ་ཐམས་་་
ཅད་བརྒྱན། ལྷ་ཁང་ལ་ཡོན་ཆབ་ཀྱི་རྒྱུ་ཆུ་མིག་དཀར་མོ་འབུམ་ཐུབ་ལ་མཆོད་
ཆུ་ལེན་ཕྱིར་གསེར་ཏེབ་དང་དངུལ་སྐྱོགས་བསྣམས་ནས་བྱོན་འོང་བའི་ལམ་ཁ་
དེར་སེང་ཆེན་ཉིད་བན་རྒན་གོས་ཧྲུལ་ཅན་སྐྲ་སེ་འབའ་ལེ་ཡོད་པ་ཞིག་ཏུ་སྤྲུལ་
ནས་བཞུགས་པས། ཆོས་སྒྲོན་འགྲམ་དུ་བྱོན་པ་དང་སྤྲུལ་པའི་བན་རྒན་དེས།
ཡ་བུ་མོ་ཁྱོད་ཀྱི་མིང་ལ་ཅི་ཟེར། ཏེབ་ཏུ་ཁུར་ནས་ཅི་བྱེད། ང་བན་རྒན་ཞིག་ཆ་
ཤས་ལ་ཨ་མཆོད་འདྲ་ཨེ་འཇོག ལར་ང་བན་རྒན་འདི་ལྟ་བུའི་ལུས་ཤིག་ལེན་་
པ་ལས། གོས་མཛེས་བརྒྱན་ཡག་བུ་མོ་ཁྱོད་ཀྱི་ལུས་དེ་བླང་ན་ཤེ་གསུངས་པས། །
སྒྲོན་ནེའི་ཞལ་ནས་བན་རྒན་ལགས། ངའི་མིང་ལ་མགར་བཟའ་ཆོས་སྒྲོན་ཟེར།



ལྷ་ཁང་དུ་མཆོད་ཆུ་ལེན་པར་ཏེབ་ཏུ་བཟུང་ནས་འོང་བ་ཡིན། ཧོར་ཆོས་མེད་
བདུད་ཀྱི་ས་ཆ་ན་གོས་དམར་པོའི་གྲྭ་རས་མཐོང་ཀྱང་ཚིག་པ་ཟ་ན། ཁྱོད་ཨ་་་
མཆོད་ལ་སུས་འཇོག་མི་འོང་ངས་སྐྱེ་དམན་མོ་ལུས་འདི་ལེན་པ་ལས། ཁྱོད་འདྲ་
བའི་བན་ཆོས་པའི་ལུས་ཤིག་མ་བླང་ཤེ་ཟེར་ཡང་། བན་རྒན་གྱིས་ཧོར་སེར་་་་
ཡུལ་ན་ཁྱོད་ཀྱིས་ལྷ་ཁང་ཡོན་ཆབ་བཤམས་རྒྱུ་ཅི་རེད། གོས་དམར་པོ་མཐོང་།
བས་ཧོར་རུ་ཚིག་པ་ཟ་ན་ང་མཐོང་བ་ལ་ཁྱོད་ཚིག་པ་ལོས་ཟ་སྟེ། ད་རུང་བན་
རྒན་ང་ལ་སྨོན་ཁྱོད་བུ་མོ་མཚར་མོ་ཞིག་གདའ་གསུངས་པས། སྒྲོན་ནེས། སྡེ་
ཧོར་རུ་ཆོས་ལ་མི་དད་ཀྱང༌། །ང་སྒྲོན་ནེ་གཅིག་པུས་ཆོས་ཚུགས་བཟུངས། །
བན་ཆོས་པར་སྨོན་དོན་དེ་འདྲ་ཡིན། །ཧོར་རྗེ་བློན་བདུད་རིགས་ཡིན་པས་ན། །
ཁྱོད་ཆོས་པ་མཐོང་ན་སྲོག་ལ་རྒོལ། །ང་བུ་མོ་སྐྱེ་ས་ཧོར་ཡིན་ཀྱང་། །ཡིད་གཏད་
ས་གླིང་དཀར་རྗེ་ལ་བྱེད། །སེམས་བསམ་པ་ཧོར་དང་མཐུན་པ་བྱས། །ངའི་ ་ ་ ་ ་
གཏམ་དེ་ཧོར་རྗེས་ཚོར་དང་གཅིག །ཁྱོད་བན་རྒན་ཧོར་རྗེས་རིག་དང་གཉིས། །
ལས་ཆད་པ་འོང་རྒྱུ་འདྲ་ཡིན། །ཟེར་བ་དང་། བན་རྒན་གྱིས། ཡ་མོ་རེ་བུ་མོ་ཁ་
མཁས་མ། །ང་ཕྱོགས་མེད་བན་རྒན་འཁྱམས་པོ་དང་། །ཁྱོད་དཔོན་སྲས་སྐྱིད་་་་
སྡུག་གཅིག་པས་ཟེར། །དེ་མིན་པས་སྲོག་ལ་རྒོལ་འོང་ཟེར། །གཏམ་ངོ་མ་ཡིན་་
ན་བན་རྒན་ང་། །འདིར་མ་བཞག་བུ་མོས་མཁར་དུ་ཁྲིད། །ཆོས་འདོན་པ་ཅི་
ཤེས་ང་ཡིས་འདོན། །ཁྱོད་བུ་མོ་མཛངས་ཆེན་ཨེ་རེད་བལྟ་གསུངས་པ་དང༌། སྒྲོ་
ནེས་འོ་ན་བན་རྒན་ལགས་ངས་ཆུ་ལེན་ཚེ་འདིར་བཞུགས་དང་དེ་ནས་ངེད་
གཉིས་མགར་བའི་ལྕགས་མཁར་རིང་མོར་འགྲོ་ཟེར་བ་དང་། སྤྲུལ་པའི་བན་་་
རྒན་དེས་དེ་ཆོག་གསུངས་ནས་བཞུགས། སྒྲོན་ནེ་མར་བྱོན་ནས་གསེར་ཏེ་་་
ནང་དུ་དངུལ་སྐྱོགས་ཀྱི་ཆུ་བཅུས་ཏེ་མཆོད་གསུམ་འཕངས། དང་པོ་དཀོན་་”
78



མཆོག་གསུམ་མཆོད་ཟེར། གཉིས་པ་ཚེ་ལྷ་སྒྲོལ་མ་དཀར་མོ་མཆོད་ཟེར། གསུམ་
པ་གླིང་རྗེ་གེ་སར་རྒྱལ་པོ་མཆོད་ཟེར་ནས་ཆུ་མཆོད་འཕངས་བས་ཆུ་དེ་བན་་་
རྒན་གྱི་ཁ་ནང་དུ་ཤར་གྱིས་སོང་བས་སེང་ཆེན་རིན་པོ་ཆེ་ཡིན་པར་ཤེས་ཏེ་༌་་
ཞལ་འཛུམ་མུ་ལེ་བན་རྒན་ངོ་ལ་གཅིག་བལྟས་ཏེ་དེབ་ལག་ཏུ་བཟུང་བན་རྒན་
ཁྲིད་དེ་མགར་བའི་ལྕགས་ཁང་རིང་མོའི་ཁང་སྟེང་མཆོད་ཁང་དུ་བཞག་གསོལ་
འདྲེན་ཕུན་སུམ་ཚོགས་པ་ཞུས་སྐུ་རྗེ་ཉིད་ཀྱིས་ཀྱང་སྤྲུལ་པ་བཤིག་སྟེ་སྐུ་དངོས་
སུ་བསྟན་ཚེ་སྦྱིན་སྒྲོལ་དཀར་ལྷ་མོ་བསམ་བཞིན་མི་མོའི་གཟུགས་བཟུང་་་༌་་
མགར་ཟ་ཆོས་སྒྲོན་མས་ཧོར་འདུལ་གྱི་དོན་དུ་སྤྲུལ་པ་འགྱེད་ཚུལ་བླ་ཉ་ཀླུ་ཐེལ་
གྲུ་པ་སྡེ་ཤོག་ཚ་རག་གྲོང་དྲུག་སོགས་དམ་ལ་འཇོག་དགོས་ཚུལ་བཅས་འཕྲལ་
དུ་དགོས་པ་ཐམས་ཅད་སྦ་གསང་མེད་པར་ཞུས་ཤིང་བདེ་སྟོང་མྱུར་ལམ་གྱི་་་
ཕྱག་རྒྱ་མཆོག་ཏུ་དབང་བསྐུར། དགའ་བཞིའི་འགྲོས་ཀྱིས་དྲངས་བས་དབང་།
བཞིའི་ཡེ་ཤེས་བསྐྱེད་པའི་ལྕམ་དུ་གྱུར་ཏོ། །ཞག་གསུམ་བར་དེར་བཞུགས།
ཕྱིར་ནང་བན་རྒན་དུ་སྤྲུལ་ནས་ཁང་ཤོད་དུ་བཞུགས་པས་མགར་ཆོས་དར་་་་
རྒྱལ་པོས་མཐོང་ཏེ་བུ་མོ་འདིས་མི་འཁྱམས་བན་རྒན་ཞིག་འདི་ན་བཞག་་་་་་
འདུག་མྱུར་བར་ཕྱིར་མ་ཕུད་ན་དཔོན་གུར་དཀར་གྱིས་ཆད་པ་འོང་ཟེར་ནས་
ཕྲག་པ་ནས་བཟུང་སྟེ་དྲུད་ནས་སྒོར་ཕུད་པ་དང་སྟག་ཁྱི་རྔམས་པ་མེ་ལྕེ་ཤོར་
ནས་བན་རྒན་ལ་འཇུ་བར་བརྩམ་པས་བན་རྒན་གར་སོང་མེད་པར་གཟན་་་་
ཧྲུལ་དེ་དམར་ཐ་རེ་འདུག་པ་ཁྱིས་བསུབ་འདུག །ཧོར་སྡེ་རྣམས་ཀྱིས་མགར་་་
ཆོས་དར་རྒྱལ་པོའི་སྒོར་བན་རྒན་ཞིག་བྱུང་བ་སྟག་ཁྱི་ཤོར་ནས་ཟོས་སོང་བར་
གླེང་ངོ་། །



ལེའུ་བདུན་པ།
སྦ་ཆེན་ཉ་ཚང་གོང་མ་རུ།།
ཉ་ཆེན་སྤྲ་བ་ཁ་ཆེར་སྤྲུལ།།
ཧོར་ཆུ་དཀྲུགས་ནས་ཤཱ་འོད་བརྒྱུགས།། ་
གྲུ་པ་སྡེ་ཆེན་བཅུ་གཉིས་བརླགས།།
ཉིན་བྱེད་འོད་ཀྱིས་མུན་པ་སེལ་ཙམ་ལ། །འགྲོ་བའི་མིག་ཞེས་བསྔགས་་་
པའི་ཡུལ་བྱེད་ན། །བདུད་རྨོངས་མུན་བསལ་ཕན་དང་བདེ་བ་ཡིས། །སྣང་བ་།།
སྦྱིན་པའི་གླིང་རྗེར་ཅིས་མི་དད། །དེ་ནས་ཉིན་གཅིག་སྦ་ཆེན་ཉ་ཚང་གོང་མར་
ཉ་ཆེན་སྤྲ་བ་ཁ་ཆེ་མགོ་བོ་གསེར་ལས་གྲུབ་པ། མཇུག་མ་དངུལ་ལས་གྲུབ་པ། །
ལུས་པོ་ལྕགས་ལས་གྲུབ་པ། གཤོག་པ་གཡུ་ལས་གྲུབ་པ། ཉ་མགོ་རི་དང་མཉམ་
པ། ཉ་སྐེད་ཀྱིས་ཧོར་ཆུ་བཀག་པ། ཉ་རྔ་ཧོར་ལམ་ལ་གཡུག་པས་མི་སུ་བྱུང་རྔ་
མས་བྱབ་ཏེ་ཆུ་ནང་ཏུ་འདེབས་པ་ཞིག་བྱུང་བས་ཧོར་གྱི་བེ་ཐུལ་གསར་བུ་་་་
འགའ་རེ་ལྟད་མོ་བལྟ་བར་སོང་ནས་མཇུག་མ་ལ་གཅར་མ་ཕོད་ནས་མགོ་ཡི་་་
ཐད་དུ་སོང་བས་ཉ་དེའི་ཁ་གདངས་བས་རྡུབ་ཀྱིས་དྲངས་ཏེ་ཡོས་ལྟར་འཆོས། །
ཧོར་ཆུ་ཁམ་པ་གཞུང་དྲུག་དེ་ཡར་བཅད་རྒྱ་མཚོ་འཁྱིལ་འདྲ་མར་བཅད་གྲུ་གུ་
རྡོག་འདྲ་བྱས་པས་ཧོར་རྒྱལ་བློན་འབངས་སྡེ་ཀུན་གྱིས་ཉ་འདི་འདྲ་བ་དེ་སྔོན་
རིག་མ་མྱོང་འདི་ཅི་ཡིན་གང་ཡིན་ཟེར་བ་དང་༌། ཤན་པ་ན་རེ། འདི་ཉ་ཐན་རེད།
ཉ་ཆེན་སྨྲ་བ་ཁ་ཆེ་དེ་ཕྱིའི་རྒྱ་མཚོ་ཆེན་པོ་ལས་གཞན་གང་ཡིན་གྱི་ཆུ་ནང་ལ་་་
མེད། ད་ལོ་ཧོར་ཆུ་ཁམ་པ་གཞུང་དྲུག་གི་ཆུ་ནང་ལ་ཉ་ཆེན་ཡོད་པ་འདི་ཐན་་



ཉ་མགོ་སེར་ཟེར་བ་ཡིན་པས་འདི་གསོད་པའི་ཁས་ལེན་བྱེད་ཕོད་མི་སུ་ཡོད་་་
ཟེར་བ་དང་། ལྕགས་ཚ་ག་མའི་ཁེར་སྐྱེས་དང་ཡ་མེད་འཆང་ལྷ་རྒོད་པོ་གཉིས་
ཀྱིས་གླིང་གི་དཔའ་ཐུལ་གྱི་་ཡ་བོ་ཟིན་དུས་སྡུག་ཆུ་ནང་ཉ་མོ་ལོས་ཐུབ་ངེད་་་་
གཉིས་འགྲོ་ཟེར་ནས་ཉ་ཟུང་འགུགས་གུ་རིང་མོ་དེ་བཟུང་ཉ་འབྲིད་འབྲོང་ཤ་
ལག་གཡས་ཤིག་ཁུར་ཏེ་སྦྲ་ཆེན་ཉ་ཚང་གོང་མར་ཕྱིན་པ་དང་ཉ་ཟུང་ལྕགས་ཀྱུ་
རིང་མོའི་སྣེ་ལ་འབྲོང་ཤ་བཏགས་ནས་ཕར་ཙམ་སོང་བ་དང་། ཉ་དེའི་ཁ་་་་
གནམ་ས་ཙམ་གདངས་ཏེ། མགོ་སྤྲུག་སྤྲུག་བྱས་ཤིང་བསྙབ་པས་འབྲོང་ཤ་ལག་
གིས་བཅད་དེ་གྱུར་མིད་བྱས་ཤིང་ཅུང་ཟད་མིན་ན་ཁོང་གཉིས་ཀྱང་ཟོས་སོང་
དེར་ཁོང་གཉིས་རབ་ཏུ་སྐྲག་ཅིང་ཕྱིར་བྲོས་བྱས་ཏེ་འཛིན་པ་ལྟ་ཅི་བལྟ་བ་ཡང་
མ་ཕོད་དེ་ཕར་ཧོར་རྗེའི་མཁར་དུ་ཐོན་པ་དང་རྫུན་འདི་ལྟར་བཤད་དོ། །འོ་དེ་
ནི་ཉ་གཞན་དང་མ་འདྲ་བ་ཞིག་འདུག་པས་ཧོར་རྗེའི་བླ་ཉ་ཟེར་བ་དེ་ཡིན་པ་
འདྲ་བས་མ་བསད་ཟེར་བ་དང་། གུར་དཀར་ན་རེ་འོ་དེ་ཡིན། བདུད་ཀྱི་ཡིག་་
ཚང་ནང་ན་ཧོར་གྱི་བླ་ཉ་ཆུའི་ཁར་ཐོན་དུས་ཤིག་ཡོད་དེ་དུས་ཟངས་དཀར་འོ་
མའི་བཅུད་འཛིན་མགུལ་གཡུ་རིན་ཆེན་བུམ་པ། ཐེ་རང་སྨན་གྱི་རྐྱལ་བ་གསུམ་
སྦྱིན་ན་བླ་ཉ་ལྕགས་སྲོག་འགྲུབ་རྒྱལ་པོ་དབང་ཐང་དར་ལས་ཅི་བསམ་འགྲུབ་
ཟེར་བ་ཡོད་པས་དེ་གསུམ་ཁྱེར་ལ་སོང་ཟེར་བ་དང༌། ཤན་པ་ན་རེ་བདུད་ཀྱི་་
ཡིག་ཚང་ནང་ན་ཡོད་པའི་ཉ་དེ་འདི་མིན། གསེར་ཉ་གཡུ་ཡི་གཤོག་པ་ཅན་་་་་
གུར་དཀར་དཔོན་གྱི་བླ་ཉ། གཡུ་ཉ་དུང་གི་ཟེ་བ་ཅན་གུར་སེར་དཔོན་གྱི་བླ་ཉ།
མཆོང་ཉ་ལྕགས་ཀྱི་ཨག་ཚོམ་ཅན་གུར་ནག་དཔོན་གྱི་བླ་ཉ་ཡིན། དེ་གསུམ་་་་
མཉམ་དུ་ཆུ་ཁར་ཐོན་དུས་གཡང་རྫས་སྣ་གསུམ་དེ་སྦྱིན་དགོས་ཟེར་བ་ཡོད། ཉ་
འདི་འདྲ་ཞིག་ཡིན་རབས་མེད། འདི་གྲུབ་རྟགས་ཅན་ཞིག་གིས་སྤྲུལ་པ་ཡིན་་་



འདི་ལ་སྦྱིན་རྒྱུ་མེད་ཟེར་བ་དང་། ཡང་གུར་དཀར་དཔོན་གྱིས་ཀླད་དམར་ཁྱོད་
ཀྱིས་མཁས་གཏམ་མི་དགོས། ཁར་ཉིན་བླ་མའི་དབང་གྲིལ་ནས་ཆོས་སྐལ་ཆད།
སྒྲོམ་བུའི་གར་པ་ལ་བལྟ་མ་བཅུག་ད་ཡང་བཤད་བཤད་མང་པོ་ཕར་ཞོག ཨ་་
འབྲུག་ཁྱོད་སོང་ལ་གཡང་རྫས་གསུམ་པོ་མཆོད་ཤོག་ཟེར་བ་དང༌། ཡང་ཤན་
པས་ཁྱོད་གུར་དཀར་གྱི་དབང་ཐང་གིས་བླ་མ་སྒོ་ཁར་ཁུག་པས་དེ་དབང་ཞུས་
པའི་གྲུབ་འབྲས་རྒྱལ་པོ་འཇའ་ལུས་ཡལ་བའི་དངོས་གྲུབ་ཐོབ་འོང་བ་དེ་ཁར་
གཡང་རྫས་གསུམ་ཉ་ལ་མཆོད་དང་དེ་བཟང་ཐོག་བཟང་བཞག་ཡིན་ཟེར་བ་་
དང༌། རྒྱལ་མོ་འབྲུག་མོས་ཧོར་ཨ་གནམ་རྒྱལ་པོ་ལ་བརྙས་བཞག་གི་བཀའ་་་་
ཡར་རྫོགས་བྱེད་མི་ཡོད་མ་མྱོང་ཁྱོད་ཤན་པ་ཅི་འདྲ་ཧ་གོ་ཟེར་ནས་ཡར་ལངས་
ཏེ་ཐེ་རང་སྨན་གྱི་རྐྱལ་བ་ཟངས་དཀར་འོ་མའི་བཅུད་འཛིན། མགུལ་གཡུ་རིན་
ཆེན་བུམ་པ་གསུམ་པོ་ཁྱེར་ནས། ཁྱེད་བེ་ཐུལ་ཚོ་འགྲོ་མི་ཕོད་ན་ང་འགྲོ་ཟེར་་་
ནས་སོང་སྟེ་ཐག་ཉེ་མ་རིང་ནས་དེ་གསུམ་པོ་ཉ་ལ་མཆོད་དེ། ཨ་གནམ་སྐུ་སྲོག་
ས་དགོས། ཧོར་སྡེ་དབང་ཐང་ཆེ་དགོས། ཨ་འབྲུག་འདུག་སོས་དལ་དགོས་་་་
ཟེར་ནས་གཡང་རྫས་གསུམ་པོ་ཉ་ལ་མཆོད་པས། ཉ་དེས་ཁ་གདངས་ནས་་་''
མཆོད་པ་བར་སྣང་ཁམས་ནས་བླངས་ཏེ་ཡང་ཉ་མིག་གློག་ཞགས་འཁྱུག་པ་་་"
ལྟར་བྱས་ཏེ་ཁ་གདངས་ནས་གཅིག་བསྙབ་འབྲུག་མོ་ཕྱིར་ཚ་མཆོང་བྱས་པས་་
གདུ་བུ་ལག་མགོ་ནས་ཡར་ཏེ་སངས་ཁྲོལ་ཉ་ཡི་ཁ་ནང་ཏུ་ཡལ་སོང་། ཉ་དེ་་
ཡང་ཆུར་ནུབ་ཏེ་མི་སྣང་བར་གྱུར་བ་དང་། སྔར་ཆུ་བཀག་ཏེ་གཤར་མ་བཅུག་
པས་ཤ་འོད་ཆེན་པོ་བརྒྱུགས་ཏེ་ཡུལ་ཁམས་ཆུས་གང་། ཐང་གྲམ་པར་བརྡལ་གྲུ་
པ་སྡེ་ཆེན་བཅུ་གཉིས་པོའི་ནང་ནས་སངས་རྒྱས་སྐྱབས་གཅིག་པུའི་ཁང་པ་མ་
གཏོགས་ཐམས་ཅད་ཆུས་བཤལ་ཏེ་ཤུལ་ཙམ་ཡང་མི་མངོན་པར་གྱུར་ཏོ། །
82



འབྲུག་མོ་ཚུར་འོང་ནས་ལོ་རྒྱུས་རྣམས་བཤད། དཔའ་བཟང་ཤན་པ་རྨེ་རུས།
ཡི་གུ་ཡངས་གནམ་གྱི་རྒྱལ་པོ་དང་རྒྱལ་མོ་འབྲུག་མོ་གཉིས་ཀྱིས་དོན་འགྲུབ་་་་
སོང་། གྲུ་པ་སྡེ་ཤོག་དེ་ཙམ་ཆུ་ལ་ཤོར། ཧེ་ཧེ་རང་སྡེ་ཆུ་ལ་བསྐུར། ཉ་ལ་གཡང་
རྟེན་གསུམ་གྱི་གཏང་རག་གཏོང་། ཤེས་ཆེན་ཟེར་བ་དེ་འདྲ་ལོས་ཡིན། ཧོར་་་་
རྗེའི་བླ་ཉ་མིན་པ་ཐག་ཆོད་པ་ཡིན་ཟེར་བ་དང་། གུར་དཀར་ན་རེ། ང་རྒྱལ་པོ་
སྟོབས་འབྱོར་ཅན་ལ་བླ་ཉ་སྟོབས་ཆེ ན་དེ་འདྲ་འོང་། ང་གུར་དཀར་དབུ་་་་
འཕངས་མཐོ་རྟགས་ལ། ཉ་མགོ་རི་དང་མཉམ། ཁེབས་རྒྱ་ཆེ་རྟགས་ལ་ཉ་ལུས་
ཆུ་ལ་མི་ཤོང་། དཔའ་རྒོད་འཛོམ་རྟགས་ལ་ཉ་མཇུག་གིས་ས་བཤིག་པ་དེ་ང་་་་
གུར་དཀར་གྱི་བླ་ཉ་ཡིན། གུར་སེར་གླིང་གིས་བསད་དེ་ལ་བླ་ཉ་མི་འོང་། གུར་
ནག་སེམས་རྒྱ་ཆུང་དེ་ལ་ཡང་བླ་ཉ་མི་འོང་། ང་དང་ཨ་འབྲུག་གཉིས་འདུག་་་་
སོས་དལ་ཅིང་སྐུ་སྲོག་སྲ་བ་འོང་ན་གྲུ་པ་སྡེ་ཤོག་ཙམ་མེད་པས་ཅི་མི་གནོད་་་་
ཟེར། ཐང་རྩེས་ཁྲེལ་བགད་ཞིག་བྱས། ཤན་པས་ཨག་ཚོག་ཁམ་པ་དེ་བྱུག་བྱུག་
བྱེད་ཅིང་བཤུགས་གླུ་ལེན། གུར་དཀར་དཔོན་ལ་ནི་སྐྱིད་སྡུག་མེད་པར་སྣང་ངོ༌། །
1 །



1:|:
57 : ། །
ལེའུ་བརྒྱད་པ།
ཧོར་ལ་ལྟས་ངན་སྣ་ཚོགས་ཤར། །
ན། །
གེ་སར་འཇང་གི་མོ་མར་སྤྲུལ།།
ལྟས་ངན་བཟློག་པའི་རིམ་གྲོ་ནི།།
གུར་དཀར་སྤྲེལ་མགྱོགས་བཀྱགས་དགོས་
གསུངས།།
མཚན་དཔེས་རབ་བརྗིད་སེང་ཆེན་རྒྱལ་པོའི་སྐུ། །དགྲ་ལྷ་ཝེར་མའི་སྤྲིན་
ཕུང་འཁྲིགས་བཞིན་དུ། །སྣ་ཚོགས་སྤྲུལ་བསྒྱུར་རོལ་མོ་ངོམས་པ་ཡིས། །བདུད་
རིགས་ཕམ་པས་ཆོ་ངེ་འདེབས་པར་གྱུར། །དེ་ནས་ཉིན་གཅིག་རྒྱལ་མོ་འབྲུག་་
མོ་དེས་ནང་གོས་རྒྱ་ལྕམ་ཕྱུག་མོ་ཕྱི་གོས་ཡང་ཤར་གསེར་རིས་ཧོར་ལྷམ་རྒྱན་་་་
དྲུག་འཇའ་སྤྲས་རྣམས་གྱོན་ནས་རྩྭ་ར་པད་མ་སྟོང་ལྡན་ལ་སྐྱོ་བསང་དུ་སོང་་་
བས་སང་སྒྲ་གཡེར་ཁ་ཁྲོལ་འདྲ་ཞིག་གྲག ས་བྱུང་བ་དང་མོས་ཅི་ཡིན་བལྟས་་་
པས་དེ་མ་ཐག་ལྕགས་ཀྱི་སྤ་རུ་འོད་ཆེན་པོ་མིག་གིས་བལྟ་མི་བཟོད་པ་ཞིག་་་་
སྔོན་དུ་འགྲིལ་བྱུང་བ་དང་མོ་དགའ་སྟེ་པང་ཁེབས་ནང་ཏུ་བཏུམས་ནས་གུར་
དཀར་ལ་ཁུར་འོང་སྟེ་ཨ་གནམ་དེ་རིང་ངས་མཚར་མོ་ཞིག་རྙེད་བྱུང་ཟེར་ནས་
མཐུ་བ་ཁ་ཕྱེ་ནས་བལྟས་པས་ལྕགས་ཀྱི་སྤ་རུ་ཆེན་པོ་ཞིག་སྣང་། གུར་དཀར་་་་
གྱིས་པང་དུ་བླངས་ཏེ་ཁ་ཕྱེ་ཨེ་ཐུབ་བལྟས་ཀྱང་ཕྱེ་མ་ཐུབ། ཧོར་བེ་ཐུལ་རྣམས་
ལ་ཆ་བྱས་ནས་དེ་རིང་ཡང་ཨ་འབྲུག་གིས་སྔར་གྱི་གསེར་གདུབ་ལྟ་བུའི་རྒྱུ་མ་་
འདྲ་བ་ཞིག་རྙེད་འདུག་དེ་ཁ་ཕྱེ་དགོས་པས་ཐམས་ཅད་འདུས་ཤོག་ཟེར་ནས་



བློན་པོ་ཐམས་ཅད་གུར་དཀར་གྱི་མདུན་དུ་འཚོགས་པ་དང་འབྲུག་མོས་ལྕགས་
ཀྱི་སྤ་རུ་དེ་བཟུང་ནས་འདི་ཁ་ཕྱེ་ཐུབ་མི་སུ་ཡོད་ཟེར་བ་དང་། སྟོབས་ཆེན་གྱི་
ལག་ཏུ་བླངས་ནས་ཅི་ཙམ་ཕུར་ཀྱང་མ་ཐུབ་ནས་ཤེད་ཆེན་ལ་གཏད། ཤེད་ཆེན་
གྱིས་རྡོ་ཕ་བོང་ཆེན་པོ་ཞིག་གི་སྟེང་དུ་བཞག ཤེད་རྡོ་ཕྲག་ལ་བླངས་ཏེ་དེའི་་༌༌་
ཐོག་ཏུ་བརྒྱབ་པས་ཁ་འཕར་ཙམ་རེད་ནས་ཡར་ནས་གུར་དཀར་པང་དུ་ལྷུང་།
གུར་དཀར་གྱིས་ཁ་ཕྱེ་བའི་ནང་ན་མགོ་གླ་བ་ལུས་རྔ་མོང་མཇུག་མ་སྦྲུལ་ལོག་་
ཡ་མི་ལག་ཡ་བྱའི་སྡེར་མོ། རྐང་ཡ་རྟ་རྨིག་རྐང་ཡ་ཟོག་རྨིག མཆུ་འུག་པའི་རྭ་
མཆུ། བྱ་ཐན་གྱི་གཤོག་པ་ཅན་ཐན་སྣ་དགུ་འཛོམ་པ་ཞིག་བྱུང་སྟེ་གུར་དཀར་
སྟེང་ལ་མཆུ་གཉེར་སྡེར་ལག་བསྒྲད། གླ་སྐད་བཏོན། སྦྲུལ་རྔ་གཡུག་ཧུ་ཤུ་བྱས།
ཁྲག་དང་མྱོང་བ་འདྲེས་པའི་རྩེ་ཞག་ཞིག་མཆོད་དེ་ཧོར་རྗེ་བློན་འབྲུག་མོ་དང་
བཅས་པ་སེར་ཡོག་ཡོག་བྱས་ཏེ་གནམ་ཐེལ་གཡུའི་རྟེན་ལ་ཐིམ་མོ། །དེའི་ཕྱི་་་་
འཕྲེད་སྲེ་མོང་ཞིག་གིས་བྱི་བ་བསད་དེ་མགོ་འབྲུག་མོའི་པང་དུ་འཕོངས། ཕྱིར་
ནང་འབྲུག་མོའི་ནང་གོས་རྒྱ་ལྕམ་ཕྱུག་མོ་ལ་ཁྲག་གི་ལག་རྗེས་དགུ་དོད། གུར་
དཀར་སྟག་ཐུལ་ནང་དུ་ཁྲག་གི་གྲོད་པུ་ཞིག་གི་འཁུན་པ་དི་རི་རི་བྱེད། མི་་་་
མགོའི་ཞྭ་འཕྲུ་དེས་བཤུགས་གླུ་བླངས། གཟིམ་མེད་མར་མེ་ཚེ་འབར་ལན་་ས་
གསུམ་ཤི། གནམ་ཐེལ་སྐུ་རྟེན་གྱིས་ཧུ་ཤུ་ལན་དགུ་བྱས། ཤན་པའི་ལྕོག་ལ་་་་
མཚལ་རྩེའི་རི་མགོ་ནས་སྤྱང་མོས་ངུ་ཟུག་བཏོན། མགར་བའི་ལྕགས་ཐང་མེ་་
ཏོག་གིས་གང་། གུར་དཀར་གྱི་བང་མཛོད་ནང་དུ་གླ་བ་མགོ་གཉིས་པ་ཞིག་གི་
རོ་ལྷུང་། ཨ་རྒོད་ཀྱི་མཆང་མགོར་འཛེར་བ་དགུ་རྡོལ། སྐུ་འབག་གི་མིག་ནས་
ཁྲག་ཟག ས་ཐེལ་གྱི་རྟེན་དེས་ངུ་འབོད་ཆེན་པོ་བཏོན། ཨ་རྒོད་སྟོབས་ཆེན་
འཆང་ལྷ་ལྕགས་ཚ་ཤེད་ཆེན་རྣམས་ཀྱི་སྐེ་ལ་ཁྲག་གི་ཁྲམ་རིས་གསུམ་རེ་དོད།



ཤན་པའི་ཡ་ཐོད་ལ་ཁྲམ་རིས་གཅིག་དོད། གསེར་ཁྲི་ལ་མ་ལིང་བརྒྱད་ཀྱི་སྟེང་
དུ་སྦྲུལ་ནག་མགོ་དགུ་ལ་རྔ་མ་གཉིས་ཡོད་པ་ཞིག་འཁྱིལ་བ་སོགས་ལྟས་ངན་་་་
བརྒྱད་ཅུ་རྩ་གཅིག་གིས་ཧོར་ཡུལ་གང་ནས་ཧོར་རྒྱལ་བློན་ཐམས་ཅད་བློ་མི་་
བདེ་ཚབ་ཚུབ། ཡིད་མི་བདེ་ཧུ་ཤུ་བྱེད་ཅིང༌། ཅི་དྲག་གི་གྲོས་བྱས་པས་ཤན་པ་”
ཐང་རྩེ་གཉིས་ཀྱིས་རྒྱ་ནག་མོ་མ་ཆུ་ཞགས་ཅན་ཞེས་བྱ་བ་ལེགས་ཉེས་རི་མོ་བྲི་
བ་ལྐོག་གྱུར་མངོན་སུམ་སྟོན་པ། ལྷ་འདྲེའི་དམུ་གབ་བསལ་བ་ཞིག་ཡོད་པས་དེ་
གདན་འདྲེན་དུ་འགྲོ་བར་ཐག་བཅད། བེ་ཐུལ་གད་པ་དཔུང་རིང་གཙོས་མི་་་
བདུན་རྒྱ་ནག་ཏུ་བརྫངས།མོ་མ་མོ་གཡོག་བཅས་གདན་དྲངས་ནས། ཧོར་ཡུལ་
བྱེ་མ་རི་དགུའི་འདབས་སུ་ཐོན་ཏེ་སྒར་བབས་པས། སྐུ་རྗེ་རིན་པོ་ཆེའི་མངོན་
ཤེས་ཀྱིས་མཁྱེན་ཏེ་བྱ་ཕོ་རོག་གཅིག་ཏུ་སྤྲུལ་ནས་བྱེ་རུའི་མགོར་བབ་ཏེ་ལྷ་་་་
འབོད་འདི་ལྟར་མཛད་དོ། །
ཀི་བསྭ་ཆའོ་གླིང་ལྷའི་ཚོགས། །ནམ་མཁའ་ས་གཞི་བར་སྣང་ནས། །མྱུར་།
མགྱོགས་ཆེ་བའི་ཝེར་མ་དང༌། །ལས་ལ་རྒྱུག་པའི་དགྲ་ལྷ་རྣམས། །དེ་རིང་སྐུ་་་་
ཤུགས་བསྐྱེད་ལ་བྱོན། །རྨོག་དཀར་དར་འཕྲུ་ལྷབས་སེ་ལྷབ། །རྔམ་མགྱོགས་་་་
འགྲོས་མྱུར་ཤ་ར་ར། །སྟེང་འོག་ཕྱོགས་མཚམས་ཐམས་ཅད་ནས། །ཆར་སྤྲིན་་་
གཏིབ་པ་བཞིན་དུ་བྱོན། །ཐེའུ་རང་སྤྲུལ་པའི་མོ་མ་འདི། །བདུད་ལ་རྒྱབ་སྐྱོར་་
བྱེད་མི་ཡིན། །ཧོར་ལ་དམུ་གབ་བསལ་མི་ཡིན། །སངས་རྒྱས་བསྟན་ལ་སྡང་མི་་
ཡིན། །དེ་རིང་བྱེ་རིའི་འོག་དུ་ནོན། །རྣམ་པར་ཤེས་པ་དབྱིངས་སུ་སྤོར། །མ་་་་་
གཡེལ་ལས་ལ་ད་རྒྱུག་ཅིག །གསུངས་ཏེ་ཞབས་མཐིལ་ས་ལ་བརྡབ་པས། དགྲ་
ལྷ་ཝེར་མའི་དམག་དཔུང་བུ་ཡུག་འཚུབ་པ་ལྟར་བྱོན་ནས་བྱེ་རི་བསྙིལ་ཏེ་མོ་མ་
ཆུ་ཞགས་ཅན་འཁོར་སུམ་བརྒྱ་བེ་ཐུལ་དྲུག་བཅས་རིའི་གཏིབ་འོག་ཏུ་བསད་་



བེ་ཐུལ་གཅིག་ཤོར་ནས་ཧོར་རྒྱལ་བློན་རྣམས་ལ་ལོ་རྒྱུས་བཤད་པས་རྒྱ་ནག་པོ་
ནས་ཤ་ལན་སྙོགས་འོང་བསམ་ནས་ཤན་པ་ཐང་རྩེ་སོགས་བློ་མ་བདེ་ཚུབས་སེ་
སོང་ཡང་ཅི་བྱ་མེད་པར་གྱུར། གུར་དཀར་གྱིས་ཡ་ཁྱོད་ཤན་པས་དེ་ཐོན་རྒྱ་མི་
ཁོ་ཧོར་ལ་འོང་བ་ལ་མ་དགའ་ནས་བསད་པ་རེད་ཧེ་ཧེ་ཟེར་ཞིང་སྐྱིད་སྡུག་་་་
མེད་པར་གདའོ། །
དྭངས་བའི་མཚོ་ལ་ཤར་བའི་གཟའ་སྐར་བཞིན། །རྣམ་མང་སྤྲུལ་པའི་སྒྱུ་
འཕྲུལ་དུ་མ་ཡིས། །ཕས་རྒོལ་བདུད་ཀྱི་དཔུང་ཚོགས་བརླག་བྱེད་པའི། །སེང་་་་
ཆེན་དགྲ་འདུལ་རྒྱལ་པོ་གཙུག་ན་བརྗིད། །དེ་ནས་ཉིན་གཅིག་ཨ་ཆེན་ཧོར་གྱི་
ས་ཆ་ལ་གར་འོང་དང་འདིར་འོང་མེད་པར་འཇང་གི་མོ་མ་མངོན་ཤེས་ཅན་་་
ཞེས་བྱ་བ་མགོ་ལ་འཇང་ཞུ་བྱ་སྒྲོས་བརྒྱན་པ་ལ་དུང་སྐུད་དམར་པོའི་ཚར་ལོ་་
ཅན། ལུས་ལ་འཇང་གོས་སྨུག་པོའི་སྟེང་ལཱ་བ་དཀར་པོའི་གཡང་ཤམ་ཅན། །
ལག་ནས་མདའ་དར་མེ་ལོང་གི་བརྒྱན་པ་བཟུང་བ། དྲེལ་བྲ་བོ་ཁ་དཀར་ལ་མོ་
ཡིག་དང་མོ་རྡུལ་རྒྱབ་གཅིག་བཀལ་བ་ཞིག་ཡ་ཟི་མཁར་གྱི་སྒོ་རྩར་སླེབས་བྱུང་
བ་དང་འབྲུག་མོས་རབ་གསལ་ནས་བལྟས་ཡོད་པས་མཐོང་སྟེ་འགྲམ་དུ་སོང་་
ནས་ཁྱོད་སུ་ཡིན་གང་ནས་འོང་གང་དུ་འགྲོ་ངེད་ཧོར་སེར་གྱི་ཡུལ་དུ་ལ་ཁ་ན་
སོ་བ་ལུང་ཁོག་ན་ཉུལ་མ་ཡོད་ཁྱོད་གར་ཡིན་ཡིན་ལ་འགྲོ་ས་མེད་མཐོ་ལ་གུར་
དཀར་ཡོད། ངར་ལ་སྟོབས་ཆེན་ཡོད་ཁྱོད་ཡང་ན་བཙོན་ལ་འཛིན། ཡང་ན་་་་་
སྲོག་ལ་རྒོལ། དེ་བས་འགྲོ་ས་མེད་ཟེར་བ་དང་། མོ་མ་དེས་ན་རེ། ཡ་རྒྱལ་མོ་ཁ་
འབར་མ་ཉོན་དང་འདྲ་མ་ཡོད་ཟེར་ནས་གླུ་འདི་བླངས་སོ། །
ཨ་ལ་ཨ་ལ་ཨ་ལ་རེད། །ཐ་ལ་ངག་གི་འགུགས་ལུགས་་་་



1:རེད། །ནམ་མཁའ་སྤྲིན་གྱི་ཡང་སྟེང་ནས། །འཇང་ལྷ་་" :
གནམ་ཐེལ་དཀར་པོ་མཁྱེན། །ས་འདི་སེར་པོ་ཧོར་གྱི་་་ |
ཡུལ། །ང་འདྲ་འཇང་མཁར་ཁྲ་མོ་ནས། །འཇང་གི་མོ་མ་
མངོན་ཤེས་ཅན། །ས་དམ་དཔོན་གྱི་བློ་སྐྱོར་ཡིན། །འོང་
ནི་སྨུག་པོ་འཇང་ནས་འོང་། །འགྲོ་ནི་ནག་པོ་བདུད་ལ་
འགྲོ། །དེང་སང་བདུད་ཀྱི་ཡུལ་ཁམས་ན། །གེ་སར་ཟེར་
བའི་དགྲ་ཞིག་ཐོན། །མི་སྤྲུལ་དགུ་རུ་སྤྲུལ་འདུག་ཟེར། །
བལྟས་ན་མིག་གིས་རིག་དཀའ་ཟེར། །དཔོན་ཀླུ་བཙན་
སྐུ་ལ་བསྡོ་དུ་ཟེར། །ཁོ་རེ་འགའ་སྣང་ལ་རེ་མི་སྣང་། །
གར་གནས་འདིར་འོང་མི་འདུག་ཟེར། །སྟག་མོ་དཔའ་ ་
ངར་ཆེ་ན་ཡང་། །བྱ་འཕུར་རྩལ་གྱིས་མ་ཟིན་ཟེར། །
བདུད་རྗེ་སྟོབས་དང་ལྡན་ན་ཡང་། །ཇོ་རུར་དེ་བྱས་མི་
འདུག་ཟེར། །ང་མོ་མ་བདུད་ལ་འོང་དགོས་ཟེར། །
དཔོན་ས་དམ་མདུན་ལ་བང་མི་ཐོན། །མི་འགྲོ་ཁ་མེད་་
རྒྱལ་པོའི་བཀའ། །བདུད་ནག་པོར་མངོན་ཤེས་བཤད་
དུ་འགྲོ། །ཁྱོད་རྒྱལ་མོ་ཞིག་གི་ཁ་ཤེད་ལ། །རྗེ་མཐོན་་་་
པོའི་བཙུན་མོ་ཟེར་ལེ་དེ། །ཚུགས་བརྟན་མོ་རི་རྒྱལ་འདྲ་ ་
ཞིག་དགོས། །ངག་འཇམ་ལེ་རྒྱ་དར་འདྲ་ཞིག་དགོས། །
88



ལག་འབེན་ཆུ་སྣ་རྡོལ་འདྲ་དགོས། །མཁར་ནས་མི་་་་
ཚུགས་གྲོང་དགུ་ཉུལ། །དོན་མེད་ལམ་འགྲོར་ཁ་ངན་་་
བྱེད། །ལག་དོ་སྒོ་ཁྱི་ལྟོ་སྐལ་གཅད། །ངན་དགུ་ཚང་བའི་
དུག་ལྕེ་མ། །ཧོར་སེར་པོ་མི་མཐའ་སྐམ་ལུགས་ལ། །བློན་
བེ་ཐུལ་རྫོང་བཙན་མཁར་དུ་ཉལ། །སྨན་དྲེད་མས་སྒོ་་་
ནས་བཙན་གཏམ་བྱེད། །ཧོར་རྒྱལ་བློན་མཐོ་བཙན་་་་
འཛོམ་ན་ཡང་། །ང་དོན་མེད་ལམ་པོ་བཀག་དོན་མེད། །
བཙོན་བཤད་ཁ་འབོད་མི་དགོས་དང་། །བཙོན་ལྕགས་
ཐག་ཤ་ལེ་སྐོར་རན་ཡིན། །སྲོག་གཅོད་ཐན་འབོད་མི་་་
དགོས་དང་། །ལུས་ལྷུ་དྲུག་ཁྲག་ཤ་བཟོ་རན་ཡིན། །ཧོར་
སོ་པས་གེ་སར་ཨེ་འོང་བལྟས། །ང་མོ་མ་མ་བཀག་ལམ་
གཡར་བྱས། །སྟག་དམར་ཡག་ངར་བས་མངག་ན་ཡང་། །
ཝ་སྡར་མས་ལམ་བཀག་དགོས་དུ་ཟེར། །གཏམ་དེ་འདྲ་
མ་བཤད་ངོ་རེ་ཚ། །ཁྱོད་རྒྱལ་མོ་ཡར་སོང་མཁར་ནས་་
སྡོད། །ང་མོ་མ་མི་འདུག་བདུད་ལ་འགྲོ། །ཡུན་འགྱངས་
ནི་བདུད་རྗེས་ཁྲིམས་ལ་གཏུག །གོ་ན་རྣ་བའི་བུ་རམ་
གྱིས། །མ་གོ་གླུ་ལ་འབྲེལ་བ་མེད། །
འབྲུག་མོས་འོ་ན་མོ་མ་ལགས་ངེད་ཧོར་ལ་མོ་ཞིག་འདེབས་རོགས་དགོས་



པས་དགོངས་པ་ལྷོད་ལ་བཞུགས་དང་ངས་མཛོད་ནས་ཤ་ཆང་སོགས་ཁུར་འོང་
ཟེར་བ་དང༌། མོ་མས་ངས་ཁྱེད་ཧོར་སེར་གྱི་མུག་ཤད་དང་སྦང་ཁུ་མ་རག་ནས་
འོང་ལེ་མིན། ང་འཇང་སྨུག་པོའི་རྒྱལ་པོས་བདུད་ཀླུ་བཙན་གྱི་བླ་མཆོད་དུ་་་་་
མངག་པ་ཡིན། ཧོར་ལ་ཕོ་རུ་མི་བཟེད་ཟེར་འགྲོ་གྲབས་བྱས་པས་འབྲུག་མོས་གླུ་
འདི་བླངས་སོ།།
གླུ་ཨ་ལ་ཨ་ལ་ཨ་ལ་རེད། །ཐ་ལ་ངག་གི་འགུགས་ལུགས་
རེད། །ང་འདྲ་ཧོར་བཟའ་ཁྲི་ལྕམ་ཟེར། །དེ་མ་གསུངས་
མོ་མ་རིན་པོ་ཆེ། །ངེད་སེར་པོ་ཧོར་གྱི་རྒྱལ་པོ་འདིས། །
གླིང་སེང་ལྕམ་འབྲུག་མོ་དཔུང་གིས་འཕྲོག །སྲས་ཨ་་་་
རྒོད་འཁྲུངས་ནས་ལོ་གསུམ་ཡིན། །དུས་ད་ལོ་ཧོར་ལ་་་
ལྟས་ངན་མང་། །མཐའ་ནམ་ཕུག་ཅི་འགྱུར་མི་ཤེས་དུ། །
དེ་ཅི་དགོས་མོ་མས་མོ་ཞིག་ཐོབས། །ཐབས་རིམ་གྲོ་ཅི་་
དགོས་ལུང་དུ་སྟོན། །མོ་ཐིག་མོ་རྒྱ་ཡི་ཆུ་ཞགས་ཅན། །
གདན་དྲངས་ཡང་མ་དབང་ལམ་ནས་ཤི། །དུས་ད་རེས་
མོ་མ་ཁྱེད་དང་ཕྲད། །མགྲོན་དོགས་པ་ཅན་དེ་སྐྱེལ་་་་
མར་འཕྲད། །སྡང་དགྲ་བོས་མ་ཐུབ་བློ་རེ་བདེ། །དབུས་
མར་འཁོར་གྲྭ་ཆུང་བསུ་མར་འཕྲད། །ཟས་གྲོ་ཚད་མི་་
འོང་བློ་རེ་བདེ། །ཧོར་དོགས་པ་ཅན་ལ་མོ་མ་ཐོན། །ཆུས་
འདུག་སོས་བསོད་པའི་བློ་རེ་བདེ། །མོ་འདེབས་དགོས་
90



མོ་མའི་དགོངས་པ་ལྷོད།། ཕྱིན་ རྫོང་དེ་ ལུང་
ཟེར་བ་དང༌། མོ་མས་ཁྱེད་སེར་པོ་ཧོར་གྱི་ཡུལ་ན་གུར་དཀར་ཐོབ་མཐོ།
སྟོབས་ཆེན་དཔུང་བཙན། བཙོན་སྲོག་འཕུང་གཉིས་ལས་འགྲོ་ས་མེད་པ་
འདིར་ང་མོ་མ་འདུག་ཡོད་མེད། ལར་ཧོར་ལ་མོ་འདེབས་སར་འོང་བ་མིན་་་་་
གུར་དཀར་མཐོ་ཡང་མོ་མས་མགོ་མི་སྒུར། སྟོབས་ཆེན་བཙན་ཡང་མོ་མས་
སྐྱབས་མི་བཙལ། རྒྱལ་མོ་ཁ་འབར་མའི་ལག་ལ་རེ་མི་བཅའ་འགྲོ་ལེ་ཡིན་ཟེར་
བ་དང་། འབྲུག་མོས་ཞུ་བ་ནན་ཏན་ཕུལ་བས་མཐར་མོ་མ་ས་ལ་བསྡད་དེ་གཡུ་
དྲུག་དཀར་གྱི་མོ་རྡེལ་བཀོད། ཡ་ཧོར་བཟའ་མ་ཁྱེད་ཧོར་ལ་དོགས་པ་སྐྱེ་བའི་
ལྟས་ཅི་འདྲ་ཐོན་སོང་། ཤོད་གསུངས་པས་འབྲུག་མོས་ལྟས་ངན་བྱུང་ཚུལ་་་་་
ཐམས་ཅད་བཤད་པས་མོ་མས་འོ་དེ་ལྟ་བུའི་ཐན་སྣ་མང་པོ་མ་དགོས་གཅིག་་་
བྱུང་བ་ལ་ཡང་མོ་འདེབས་དཀའ། གལ་སྲིད་མོ་འདེབས་དགོས་ན་གསེར་སྲོང་
ཁྲི་ཁུར་ཤོག་མ་གཏོགས་རང་གར་མི་འདེབས་འདི་ཁེ་ཉེན་ཆེན་པོ་ཡོད་ཟེར། །
འབྲུག་མོ་སོང་ནས་གུར་དཀར་ལ་ལོ་རྒྱུས་བཤད་པས་རང་རེ་གཉིས་བསོད་་་་
ནམ་ཆེ་བས་མོ་མ་སྒོ་འགྲིམ་བྱུང་དུས་གསེར་ལ་ཆེ་རྒྱུ་མེད་གང་ཟེར་ལྟར་སྦྱིན་་
ཤོག །ང་གུ་ཡང་རྒྱལ་པོའི་རྒྱུ་འདི་ཧོར་ཆུ་ཁམ་པ་དང་འདྲ་ཟད་པ་མེད་རང་རེ་
གཉིས་འདུག་སོས་དལ་ན་དེ་ཡིན་ཟེར། འབྲུག་མོས་མཛོད་ནས་གསེར་བླངས་
ཏེ་གཡོག་འཁོར་ཚོ་ལ་ཁུར་བཅུག་ནས་མོ་མ་ལ་ཕུལ་ཏེ་མོ་ཡོན་འདི་ལྟར་ཕུལ་་
ཡོད། ད་མོ་ཐོབས་ཁྱད་པར་དུ་ཁྱེད་བདུད་ཡུལ་བྱོན་ན་གེ་སར་ཁོ་ཕྱིར་འཁོར་
རྒྱུ་མེད་པ་ཞིག་ཐབས་མཛད་རོགས་དང་། ། རྗེས་ན་ཡང་གཏང་རག་ཡོད་ཟེར་་
བ་དང་། མོ་མས་ཁ་མ་མང་ཀུ་ཅོ་མང་ན་མོ་ལྷ་ཡལ་འགྲོ་ཟེར། དེ་ནས་མོ་བཏབ་
པས་དང་པོ་རྒྱལ་མོ་ཁྱེད་ཀྱི་སྐྱེ་ལོ་ནི་ཧ་ལོའི་མེ་ཏོག་དང་འདྲ་འདུག །མང་པོ་



འཕུང་བའི་དམེ་རྩ། ཕ་མིང་ཕུང་བའི་གཞི་རྩ། སྣ་ས་ཕུང་བའི་གྱོད་རྩ་ཞིག་རེད།
བཟང་སེང་གེ་དཀར་མོའི་གཡུ་རལ་དེ་ཐང་དུ་དོར། ངན་ཞེའུ་ཁྱིའི་རྔ་མ་དེ་་་
མགོ་ལ་བཀུར་བས་སྟེང་གི་ལྷ་འཁྲུགས། བར་ཀྱི་གཉན་འགྲམ། འོག་གི་ཀླུ་འཁོན།
ད་ཞག་གསུམ་ན་རྔ་མ་སྤུ་མེད་འདོམས་པ་བཅོ་བརྒྱད་སྐྱེ། ཟླ་བ་དགུ་ན་མིག་་་
ནས་ཁྲག་འཛག་ཏེ་ཤི་ཟེར།གཉིས་པ་ལ་ཧོར་རྒྱལ་པོ་གུར་དཀར་དེ་འོག་གི་སྡེ་་
ལ་མི་བྱམས་རང་སྡེ་གྱོད་ལ་གཟན། བར་གྱི་བློན་དང་མི་བསྟུན་བློན་པོ་དགྲ་ལ་
བསྐུར། སྨན་ཀ་ལི་ཞིག་དང་རྒྱལ་ཆུས་བརྗེ་མི་ཞིག་རེད་འདུག་པས་ཧོར ་ལྷ་མ་
དགའ། ད་ཞག་གསུམ་ན་དཔྲལ་བར་ཁ་དོད་མཐར་སྙིང་ཁ་ནས་ཐོན་ཏེ་འཆི། །
བུ་ཨ་རྒོད་དེ་རབ་ཆད་མངལ་སྐམས་ཀྱི་བྲག་ལ་ལྟས་ངན་ཁེར་སྐྱེས་ཀྱི་ཤིང་རྩ་
བ་འབུས་ཟོས་རྩེ་མོ་རླུང་ གིས་དཀྲུགས། ཁེར་སྐྱེས་རྩ་བ་འབུད་པའི་དགྲ་ཐོག་་
རྒྱག་གི་ངོ་དང་། ལྷག་པར་ཤ་མཚན་འདོམ་དགུ་སྐྱེ། མཐར་དོང་ནས་འཆི་ཟེར།
མོ་གསུམ་པ་ལ་ད་བཅོས་ཀ་ནི་རྒྱལ་མོའི་ནང་གོས་དེ་རྒྱལ་པོའི་མགོ་ལ་དཀྲིས།
རྒྱལ་པོའི་སྟག་ཞུ་དེ་རྒྱལ་མོས་གྱོན། ཐན་སྣ་དགུ་ཐིམ་པའི་གནམ་ཐེལ་གྱི་རྟེན་
དེ་རྒྱལ་པོའི་སྔས་མགོར་ཞོག ཁྲག་གི་གྲོད་པུ་དང་གླུ་བ་མགོ་གཉིས་པའི་རོ་དེ་
རྒྱལ་པོའི་གཡང་མཛོད་དུ་འཇོག་པ་སོགས་གྱིས། རིམ་གྲོ་ནི་རླུང་གི་དམུ་སྐས་་
ལ་བརྟེན་ནས་བར་སྣང་དུ་འགྲོ་བའི་སྤྲེའུའི་འཁྱོགས་ཁྲིས་བཏེགས་ན་དེ་ཕན་་
མི་སྐྱོན་དེ་མ་འཛོམ་ན་གོང་གི་བཅོས་ཀ་ཚོས་རྐྱེན་ཅུང་ཟད་རེ་བ ཟློག་མོད་་་་
མཐའ་མི་བརྟན། དགྲ་ངོ་མེ་ཆེན་མཆེད་ངོ་དང་། རྒྱལ་ཆུས་རྒྱ་མཚོ་འཕྱུར་ངོ་་་
ཡོད་དེ་སྔ་མོ་གར་བཏབ་ལ་དེ་རིང་ལས་ངན་པ་འབབ་མ་མྱོང་ཟེར། འབྲུག་
མོས་གེ་སར་མི་ཐོན་ཐབས་ཅི་དྲག་ན་ཟེར་བས་མོ་མས་ངས་ནག་པོ་བདུད་ལ་་
སྤྲད་ཆོག་རྗེས་སོར་དཔའ་དར་བཟང་པོ་དགོས་ཟེར། འབྲུག་མོས་ཅི་དགོས་་་



ཀྱང་ཕུལ་ཆོག།ཁོ་མེད་དུས་བསམ་པ་འགྲུབ་ལེ་ཡིན་ད་ཁྱེད་མཁར་དུ་བྱོན་གུར་
རྗེ་དང་འཇལ་འཕྲད་མཛོད་ཟེར་བ་ལས་ང་འགྲོ་བའི་ལོང་ཁོམ་མི་འདུག །
བདུད་རྗེའི་མདུན་འཕྲལ་དུ་མ་ཐོན་ན་བཀའ་བཀྱོན་འོང་ཧོར་སྤྲེལ་ངོ་ཁྱི་ཐོད་
ཁོ་རིག་མ་རིག་ཅི་མེད་ཟེར་ནས་མོ་ཆས་རྣམས་བསྡུས་ཏེ་དྲེལ་ལ་བཀལ་ནས་་་
སོང་ངོ་། །ཧོར་པ་རྣམས་ཀྱིས་དེ་འདྲ་བའི་མོ་མ་ཐིག་པོ་ལེགས་ཉེས་ལག་མཐིལ་
དུ་བལྟས་པ་ལྟར་འདུག་ཟེར་ནས་ཧ་ལས། ཧོར་རྗེ་ནས་སྤྲེལ་མགྱོགས་མ་་་་
གཏོགས་བཅོས་ཀ་དགོས་ཟེར་བ་རྣམས་འགྲུབ་པར་བྱས་སོ། །
༡༡
ཕྱི ་ཟླ་་༡༢ཚལ
1:|
ན
ག་
པ ང་ན་ དུ་ གོ
།
1:|:ཀྱི
ང ས་པོ་
་ :
125
93



1:|: : ་ ་ ་
ལེའུ་དགུ་པ།
་
འམཁོ་
སེང་ཆེན་འཛོམ་པ་སྤུན་གསུམ་སྤྲུལ། ། དག་པ་
གུར་དཀར་དགུང་ལ་སྤྲེལ་མགྱོགས་བཀྱག།
དེ་ནས་གཅིན་སྐྱག་ཁྲོན་པར་འཕངས། ། ན་
སྲོག་གི་ཁུག་པ་བཅུ་བདུན་བཅད།། ཁ་པར 1:|: :ཡོད།
བསྐལ་མང་གོང་ནས་སྤངས་རྟོགས་མཐར་ཕྱིན་ཀྱང་། །གདུལ་བྱར་རྗེས་་
བརྩེ་ས་བཅུའི་དབང་ཕྱུག་ཚུལ།.།རིགས་གསུམ་སེམས་དཔའི་རྣམ་རོལ་མི་ཡི་རྗེ།།
བདུད་འདུལ་འཛམ་གླིང་རྒྱན་མཆོག་རྒྱལ་གྱུར་ཅིག །དེ་ནས་ཉིན་གཅིག་ཧོར་
ཨ་ཆེན་ཐང་པ་གྲུ་བཞི་ཆོས་མེད་བདུད་ཀྱི་ས་ཆ། མཐའ་འཁོབ་མུན་པའི་ཡུལ་
ཁམས། ཧོར་མཁར་དཀར་མོ་རྩག་སྟོང་ན། བདུད་རྗེ་གུར་དཀར་རྒྱལ་པོའི་་་་་
བཙུན་མོ། མདོ་ཁམས་ཨ་འབྲུག་དེས་ནང་སྔ་མོར་ཡར་ལངས་སྐྲ་ཤད་གདོང་་་
བཀྲུས་ཧོར་གོས་ཆ་མ་ཆོ་དགུ་དེ་གྱོན་ནས་གཡས་བལྟ་གཡོན་བལྟ་བྱེད་པའི་་་
སྐབས་སུ་རྣ་ལམ་དུ་རྡོག་སྒྲ་ཞིག་གྲགས་བྱུང་བས་ལ་མོར་བརྒྱུགས་ཏེ་རབ་་་་་་
གསལ་ནས་བལྟས་པས་མིག་རྒྱང་གང་ཙམ་ན་རྐང་ཐང་གསུམ་འོང་འདུག །
མོས་ཧོར་རུའི་མི་རྣམས་ནི་འདི་ཙམ་མི་སྔ་འདི་སུ་ཡིན་བལྟ་དགོས་བསམ་མ་་་
ཐག་ཏུ་མཁར་གྱི་སྒོ་དྲུང་དུ་སླེབ་བྱུང་བས། བོང་ལ་རིང་ཐུང་གཟུགས་ལ་ཡག་
བཙོག །ཤ་ལ་ཚོ་ཞན་མེད་པའི་མི་གསུམ་དེ་བཀྲག་མདངས་པད་མ་འདྲ་བ། .
ཞལ་མཛེས་དུང་ཟླ་འདྲ་བ། མགོ་ལ་དར་དཀར་སེར་ལྗང་གསུམ་གྱི་ལཱ་ཐོད་་་་
དཀྲིས་པ། ལུས་ལ་རས་གོས་སྣ་གསུམ་གྱོན་པ་ལག་ན་མདུང་རིང་བ་དན་རང་
94



མདོག་བརྒྱན་པ་རེ་བཟུང་བ་བོང་བུ་འདྲ་གསུམ་སྔོན་དུ་དེད་པ། སྤྲེའུ་འདྲ་་་་
གསུམ་རྗེས་སུ་ཁྲིད་པ་གསུམ་གྱིས་མདུང་འོད་གློག་ལྕེ་འཁྱུགས་འཁྱུགས།
མདུང་རྟིང་སེར་བ་ཡར་ཡར། རྡོག་སྒྲ་གཡུ་འབྲུག་ལྡིར་ལྡིར་བྱས་ཏེ་བྱུང་བས་
འབྲུག་མོས་འདི་དགྲ་འདྲེ་ཇོ་རུ་ཡིན་ན་མི་ཤེས་བསམ་ཏེ་སྒྲ་བཤིག་ནས་ངོ་ལ་་
བཀབ་ནས་སུ་ཡིན་དྲི་བའི་གླུ་འདི་བླངས་སོ། །
གླུ་ཨ་ལ་ཨ་ལ་ཨ་ལ་རེད། །ཐ་ལ་ངག་གི་འགུགས་ལུགས་
རེད། །སེར་པོ་ཧོར་གྱི་ཟོ་དོར་རྣམས། །དེ་རིང་བུ་མོའི་གླུ་
སྣ་དྲོངས། །ས་འདི་བཙན་པོ་ཧོར་གྱི་ཡུལ། །གནམ་རྗེ་་་་
གུར་དཀར་ཕོ་བྲང་རེད། །ང་འདྲ་ཧོར་རྗེའི་སྲས་མོ་ལ། །
མིང་ལ་མེ་ཏོག་ཁྲི་ལྕམ་ཟེར། །ལྷ་བུ་སྤུན་གྱི་སྲིང་མོ་ཡིན། །
ས་འདི་རུ་སླེབས་པའི་མི་ཕོ་གསུམ། །རྒྱབ་ཕྱོགས་ཕ་ཡུལ་
ག་ནས་ཡིན། །སྣ་གཏད་སུ་ལ་བྱེད་མི་ཡིན། །ཤ་ཕུག་འདི་
ཡི་སྣུམ་ལུགས་ལ། །བཅུད་ཆེན་ཟས་ཀྱིས་མཆོད་པ་འདྲ།།
ཁོག་སྟོད་འདི་ཡི་ཆེ་ལུགས་ལ། །དབང་ཐང་ཆེ་བའི་་་༌
དཔོན་ལུ་འདྲ། །གོམ་སྟབས་འདི་ཡི་བྲེལ་ལུགས་ལ། །ས་
འདི་རུ་དོན་ཆེན་ཡོད་པ་འདྲ། །གཟུགས་ལ་ཡག་བཙོག་
མེད་ལུགས་ལ། །སྤྲུལ་པའི་ལུས་ཤིག་བཤད་མ་དགོས། །
ཤ་ལ་ཚོ་ཞན་མེད་ལུགས་ལ། །གཅིག་ཟོས་གསུམ་འགྲང་
བཤད་མ་དགོས། །མགོ་ལ་གྱོན་པའི་ཞྭ་མོ་དེ། །ཞྭ་རིགས་



གཅིག་དང་མི་འདྲ་དུ། །སྔོན་ལ་དེད་པའི་སེམས་ཅན་་་་ །
འདི། །རྟ་ཐོག་གཅིག་དང་མི་འདྲ་དུ། །རྗེས་ལ་ཁྲིད་པའི་ ༡]
སྲོག་ཆགས་འདི། །གཅན་མི་གཅིག་དང་མི་འདྲ་དུ། །
འདི་ཡི་ལོ་རྒྱུས་ང་ལ་ཤོད། །ངེད་སེར་པོ་ཧོར་གྱི་ས་ཆ་ན།།
ལ་གསུམ་རྩེ་ན་སོ་པ་ཡོད། །ལུང་གསུམ་ཁོག་ན་ཉུལ་མ་
ཡོད། །ཕྱི་མི་ནང་ལ་འོང་ས་མེད། །ནང་མི་ཕྱི་ལ་འགྲོ་ས་
མེད། །མཐོ་ལ་གུར་རྗེའི་བཀའ་ཁྲིམས་ཡོད། །བཙན་ལ་་
ཤན་པའི་སྒེར་ཁྲིམས་ཡོད། །སྟག་དམར་ཡག་ངར་བའི་
ཚང་སྒོ་ལ། །རྟ་ཚེ་ཟད་ལས་ཀྱིས་དེད་པ་འདྲ། །ཧོར་བེ་
ཐུལ་ངར་བའི་སྒོ་རྩ་ལ། །ཁྱེད་མི་གསུམ་འདྲེ་ཡིས་དེད་
པ་འདྲ། །ངེད་སེར་པོ་ཧོར་གྱི་བེ་ཐུལ་འདི། །དཔའ་ངར་
དཔུང་པས་མ་ཁྱིག་ཡོད། །ཁྱེད་མི་གསུམ་འོང་ལེ་མ་་་་
བཟང་གདའ། །ཡང་ན་རྣོན་པོའི་སོ་ལ་སྐྱོན། །ཡང་ན་
སྐྱེན་པོའི་མདའ་འབེན་བྱེད། །དེ་གཉིས་མ་གཏོགས་་་་
འགྲོ་ས་མེད། །གོ་ན་རྣ་བའི་བུ་རམ་གྱིས། །མ་གོ་གླུ་ལ་་་
འབྲེལ་བ་མེད།། :
ཟེར་བ་དང༌། འཛོམ་པ་གསུམ་དེས་གཅིག་ངོ་གཅིག་བལྟ་རེས་བྱས་ཏེ་་་་
ཁོང་བགད་ཤིག་ཤིག་བྱས། འཛོམ་དཀར་དེས། ཡ་རྒྱལ་མོ་ར་མཆུ་དུག་ལྕེ་མ་གླུ་
96



ལན་ཡོད་དེ་ཕ་བོང་འདིས་བར་བཅད་པས་གོ་དཀའ་འདུག་ཟེར་ནས་མདུང་་
རྟིང་གིས་གཅིག་བརྒྱབ་པས་ཕ་བོང་ཆག་ཕྱེ་ཐ་རེ་གཏོར་སྒོ་སྲུང་དར་མ་རྐང་་་
གཅིག་དེ་བསད། རྒྱ་ཚའི་དབུ་དེས་ཁ་བགད་ཆེན་པོ་བྱས། དེ་ནས་འཛོམ་པ་་་
གཞན་གཉིས་ཀྱིས་རམ་སྐྱོར་བྱས་ཏེ་འཛོམ་སེར་དེས་གླུ་འདི་བླངས་སོ། །
སྐྱབས་གནས་མཆོག་གསུམ་བྱིན་རླབས་ཆེ། །གསོལ་བ་
འདེབས་སོ་བྱིན་གྱིས་རློབས། །ས་འདི་ཨ་ཆེན་ ཧོར་ཡུལ་
རེད། །ངེད་གསུམ་འཛོམ་པ་སྤུན་གསུམ་ཟེར། །སྒེར་མིང་
འཛོམ་སེར་ཨ་གྲགས་ཟེར། །འཛོམ་སྔོན་རྒྱ་ནག་ཨ་རྒྱས་
ཟེར། །འཛོམ་དཀར་བོད་ཀྱི་ཨ་གསལ་ཟེར། །རྒྱབ་ཕ་་་་
མིང་མི་གཅིག་མ་རེད་དེ། །དྲིན་ཕ་མས་མིང་གི་་
བཏགས་ལུགས་རེད། །དགུང་སྔོན་མཐོ་བའི་མཛེས་རྒྱན་
ལ། །ངེད་འཛོམ་གསུམ་ཉི་ཟླ་སྐར་གསུམ་འདྲ། །དེ་ནས་
རྒྱལ་མོ་ཚུར་ཉོན་དང་། །ས་གར་སྐྱིད་འཛོམ་པའི་ཕ་་་
ཡུལ་ལ། །རྒྱབ་ཕ་གཞི་འདི་ཞེས་ཡོད་ལེ་མིན། །ཆུང་སྐྱེ་་
ཡུལ་བཤད་ན་རྒྱ་གར་རེད། །གྲོགས་གང་ཆེ་འཛོམ་པའི་
གཏད་ཡུལ་ལ། །སྔོན་ན་ས་འདི་ཞེས་ཡོད་ལེ་མིན། །དུས་
དེ་རིང་གཏད་ས་ཧོར་ཡུལ་ཡིན། །ཁྱོད་རྒྱལ་མོས་མི་ཟེར་
དགུ་ཟེར་ལ། །ཟས་ཟོས་རྟགས་ཤ་ཕུག་སྣུམ་དུ་ཟེར། །དེ་
སྣུམ་ལེ་མ་རེད་རུལ་ལེ་རེད། །དཔོན་ཆེ་རྟགས་སྟོད་རྒྱ་་



ཆེ་བས་ཟེར། །སྟོད་ལོས་ཆེ་དུག་པོ་འཐུག་ལེ་རེད། །རྐང་ 's
བྲེལ་ལེ་དོན་ཆེན་ཡོད་འདུག ་ཟེར། །རྐང་མི་བྲེལ་ཁ་་་་
མེད་ལྟོ་བས་དེད། །གཟུགས་ཡག་བཙོག་མཉམ་ལུགས་
སྤྲུལ་པ་ཟེར། །གཟུགས་ལོས་མཉམ་ཕ་གཅིག་སྤུན་ཟླ་་་
རེད། །ཤ་ཚོ་ཞན་མེད་ལེ་མི་གཅིག་ཟེར། །ཟས་ཁམ་གང་
རྙེད་ཀྱང་གསུམ་གས་བགོ། །ཤ་ཚོ་ཞན་འོང་དོན་ཅི་ལ་
ཡོད། །ངས་མགོ་ལ་གྱོན་པའི་ཞྭ་མོ་འདི། །ཞྭ་རིགས་ཀུན་
དང་མི་མཐུན་རྒྱུ། །ཞྭ་དབྱིབས་རི་བོ་མཆོག་རབ་དཔེ། །
ངོས་བཞི་གླིང་ཆེན་བཞི་ལ་དཔེ། །ཟུར་བརྒྱད་གླིང་ཕྲན་
བརྒྱད་ལ་དཔེ། །ཞྭ་ལུང་ལྷ་མིན་གནས་ལ་དཔེ། །ཚར་་་
གསུམ་ངན་སོང་གསུམ་ལ་དཔེ། །དར་སྣ་གཟུགས་་་་་
ཁམས་ལྷ་གནས་དཔེ། །བྱ་སྒྲོ་གཟུགས་མེད་ལྷ་གནས་་་་
དཔེ། །སྣོད་བཅུད་བཀོད་པ་ཞྭ་ལ་རྫོགས། །ད་རུང་མི་་་
ཚད་བཤད་པ་མང་། །ཞུ་རྒྱུ་དཀར་ལ་གཙང་བ་འདི། །
རྣམ་དག་བྱང་སེམས་འབྱོངས་པའི་རྟགས། །ཞྭ་ཟུར་་་་
རས་ཀྱིས་ཕྱེས་པ་འདི། །སྙིང་རྗེས་འཁོར་བ་མི་གཏོང་་་
རྟགས། །གདོང་དྲུག་ཞྭ་ལ་ཡོད་པ་འདི། །ཕ་རོལ་ཕྱིན་་་
དྲུག་སྤྱོད་པའི་རྟགས། །ཞྭ་རྩེ་གསུམ་དང་ལྡན་པ་འདི། །
08



སྐུ་གསུམ་རྒྱལ་བས་བྱིན་བརླབས་རྟགས། །ཉི་མ་ཟླ་བས་
བརྒྱན་པ་འདི། །མ་རིག་མུན་པ་སེལ་བའི་རྟགས། །
ལྕགས་གཞུ་ལྕགས་མདས་བརྒྱན་པ་འདི། །ཐབས་ཤེས་་
ཟུང་དུ་འཇུག་པའི་རྟགས། །མགྲོན་ཚོམ་བཞི་ཡིས་་་་
བརྒྱན་པ་འདི། །ཚད་མེད་བཞི་དང་ལྡན་པའི་རྟགས། །
ཁྲབ་བྱང་མིག་དགུས་བརྒྱན་པ་འདི། །ས་དགུའི་འགྲོ་བ་
འདྲེན་པའི་རྟགས། །ཕུབ་ན་ཞྭ་འདི་གྲུ་བཞི་འོང༌། །ཕྲིན་
ལས་བཞི་ལ་དབང་འབྱོར་རྟགས། །ཞྭ་རྣ་མགོ་ནས་་་་་
བཏགས་ལེ་འདི། །ལོག་པའི་སེམས་ཅན་སྒྲོལ་བའི་རྟགས།།
བལྟས་ན་ངོ་གཉིས་འོང་བ་འདི། །ཆོས་ཀུན་བདེན་་་་་
གཉིས་བསྡུ་བའི་རྟགས། །བཟླུམ་ན་ཞྭ་མཐའ་མཛུབ་་་་
གང་ཡིན། །ཆོས་ཀུན་བདེན་པ་མེད་པའི་རྟགས། །སྣ་་་་
ཚོགས་དར་སྣས་བརྒྱན་པ་འདི། །ཐབས་ཀྱིས་གདུལ་བྱ་
འདྲེན་པའི་རྟགས། །བྱ་སྒྲོ་སྣ་ཚོགས་བརྒྱན་པ་འདི། །
སྤྲུལ་པས་འགྲོ་དོན་བྱེད་པའི་རྟགས། །མགོ་ལ་གྱོན་ན་་་
བརྗིད་དང་ལྡན། །བདུད་བཞི་ཟིལ་གྱིས་གནོན་པའི་་་་
རྟགས། །དམར་ནག་ཚར་གསུམ་ཐུར་དུ་འཕྱང༌། །སྡང་
དགྲ་ཆམ་ལ་ཕབ་པའི་རྟགས། །ཞྭ་འདིའི་ལོ་རྒྱུས་དེ་འདྲ་



རེད། །སྔོན་ལ་དེད་པའི་བོང་བུ་འདི། །སྨུག་ཆུང་དྲེའུའི་
ཨ་ཕ་རེད། །རྟ་འདྲའི་རྣ་མཆོག་ཅོར་སེ་ཡོད། །ཟོག་་་་
འདྲའི་བ་སྐྱིད་ཤངས་སེ་ཡོད། །རྗེས་ལ་ཁྲིད་པའི་སྤྲེའུ་་་
འདི། །གདུང་དྲུག་བོད་ཀྱི་མེས་པོ་རེད། །མི་འདྲ་རྐང་་་
ལག་ཤར་སེ་ཡོད། །གཅན་འདྲ་སྡེར་མོ་ཟིང་སེ་ཡོད། །
སྐྱེས་མོ་རབས་ངག་འཇམ་གཏམ་རེ་སྙན། །ལག་ཡངས་
མོ་བརྒྱ་སྡེས་སྨོན་པ་ཡིན། །སྐྱེས་མོ་འབྲིང་ཁ་ཡང་སེམས་
ཡང་ཡངས། །ལག་དམ་ལྷོད་རན་པས་བཟའ་ཚང་སྐྱོངས།།
མོ་ཐ་མ་ར་མཆུ་དུག་ལྕེ་མ། །མ་རབས་ལེ་བྲན་འཁོར་མུ་
གེས་གསོད། །དེ་ཡིན་ངེས་རྒྱལ་མོ་ཁྱེད་རང་རེད། །
མགྲོན་མ་རིག་གོང་ན་ངོ་རུ་གནག །ལྟོ་མ་སྦྱིན་གོང་་་་
ནས་ཁ་ངན་བྱེད། །གཏམ་མི་འཇིམ་དུག་ཚེར་བས་ཀྱང་
རྩུབ། །གཤིས་མི་བཟང་ཀོ་རྒོག་བས་ཀྱང་གྱོང་། །ལག་མི་
ཡངས་སྒོ་ལྕགས་བས་ཀྱང་དམ། །ཨ་མཚར་མོ་རྒྱལ་མོ་ཁ་
འབར་མ། །ཧོར་སེར་པོ་དགྲ་དོགས་ཆེ་ནའང་། །ང་སྤྲང་
པོ་སྤུ་དོགས་ཨི་ཆེ་ན། །བློན་བེ་ཐུལ་དཔའ་ངར་ཆེ་ན་་་་་
ཡང་། །ང་ཉེས་མེད་དཔུང་པས་ཨེ་བཅོམ་ན། །ཧོར་སེར་
པོ་འགྲོ་ཁྲིམས་བཙན་ན་ཡང་། །མི་སྤྲང་པོ་སྤུ་ཁྲིམས་ཨེ་
100



ཡོད་ན། །ཧོར་བེ་ཐུལ་མིག་གིས་མ་རིག་གོང་། །སྨན་བུ་
མོས་ཁྲིམས་གཏམ་ཤ་ར་ར། །ཧོར་སེར་པོའི་མོ་མགོ་མཐོ་
ལུགས་ལ། །སྨན་དྲེད་མའི་ཧམ་གཏམ་བཙན་ལུགས་ལ། །
ཧོར་སེར་པོ་ཡུ་མེད་འོང་ལྟས་རེད། །ང་འཛོམ་པ་དོན་་
བདག་མེད་ལམ་འགྲོ་ལ། །དཔོན་གུར་དཀར་མཐོ་བསྡིག་བྱེད་
དོན་མེད། །བློན་ཤན་པ་ངར་བསྡིག་བྱེད་དོན་མེད། །ང་
མི་འདུག་ཨེ་གོ་འགྲོ་རྒྱུ་ཡིན། །སྐྱིད་སེར་རླུང་དང་འཛོམ་
པ་གཉིས། །རྒྱ་དབུས་སོག་གསུམ་ཀུན་ལ་འགྲོ། །ཧོར་་་་་
རྒྱལ་པོ་འདོད་པ་ཆེ་དུ་ཟེར། །རྒྱལ་མོ་ངན་དགུ་ཚང་དུ་
ཟེར། །ཕོ་རོག་ཤ་ཁུར་རི་གསུམ་རྩེ། །ཤ་ཕོ་མདའ་ཁུར་་་་་
1:|: ལུང་གསུམ་མདའ།།འཛོམ་པ་གཏམ་ཁུར་བརྒྱ་སྡེའི་སྔོན།།
བཤད་དེ་ཁྲེལ་གྱིས་གང་ལེ་བྱེད། །དེ་སྔ་འཛོམ་པ་གར་་
སོང་ལ། །སྣ་ལེན་བསུ་སྐྱེལ་ཆད་མ་མྱོང་། །དེ་རིང་རྒྱལ་
མོ་ར་མཆུ་མས། །བྱེད་ལུགས་འདི་ཚོ་ཞེ་རེ་ཁྲེལ། །མི་་་་
འདུག་འཛོམ་པ་འགྲོ་རྒྱུ་ཡིན། །གོ་ན་རྣ་བའི་བུ་རམ་གྱིས། །
མ་གོ་གླུ་ལ་འབྲེལ་བ་མེད། 1:|: :་
གསུངས་པས་འབྲུག་མོ་ངོ་ཚ་ནས་འོ་ན་འཛོམ་པ་གསུམ་བཞུགས་དང་སྣ་
ལེན་བཟང་པོ་བྱེད་ཆོག ངས་དགྲ་འདྲེ་གེ་སར་འདྲ་ཨེ་ཡིན་བསམས་ནས་དྲིས་
101



པ་ཡིན། ངེད་ཧོར་སྡེ་འདི་ཁོ་ལ་དོགས་པ་ཡོད་ཟེར་བ་དང་། འཛོམ་དཀར་དེས་
ཧེ་ཧེ་ཁྱེད་ཧོར་སེར་ཞེ་རེ་ཆུང་། མི་ཤི་ཕོ་ལ་སྐྲག་ཅི་དགོས། གེ་སར་ཁོ་བདུད་་
ཡུལ་སོང་ནས་མི་སྤྲུལ་དགུ་སྤྲུལ་བྱས་མཐར་འཇང་གི་མོ་མ་ཐོན་ནས་གབ་པ་་་
བཏོན། སྦས་པ་ཕྱུངས་ཏེ་ཀླུ་བཙན་ལ་སྤྲད་ནས་ཟོས་སོང་། ཁ་ནང་བླང་དུས་རྒྱ་
ཚ་སོ་བཏབ་དུས་རོང་ཚ་ཟེར། གཏམ་དེ་གཉིས་ལས་བཤད་དབང་མ་བྱུང་ཐལ།
དེ་རིག་པས་འཛོམ་པའི་ཤ་ཚ་ཤས་མི་བཟོད་པ་བྱུང་ཟེར་བས། འབྲུག་མོས་དེ་
ཐོས་པས་ངོ་འཛུམ་གྱིས་གང་། ཁ་བགད་ཀྱིས་གང༌། སྙིང་ཚིམས་ནས་ཨ་འཛོམ་
གསུམ་གཏམ་རེ་སྙན། ད་ལྟ་སྡོད་དང་གཏམ་སྣ་བཤད་པའི་གཏང་རག་འཛོམ་
པ་བྱུང་བའི་སྣ་ལེན་ཡོད་ཟེར་བས་འཛོམ་སྔོན་དེས་ངེད་འཛོམ་པའི་སྣ་གཏད་
བྱེད་ས་དེ་དབང་ཐང་ཅན་ཞིག་དགོས་པས་ཁྱེད་ཧོར་རྒྱལ་པོ་ལ་གཏད་པ་ཡིན་
ཀྱང་རྒྱལ་མོས་ཁ་ངན་བྱས་པས་རྟེན་འབྲེལ་འཆུག་སོང་བས་ད་འགྲོ་རྒྱུ་ཡིན་་་་
ཟེར་བས། འབྲུག་མོས་དེ་མ་གསུངས་སྡོད་དང་ང་གུར་དཀར་ལ་གཏམ་སྙན་ཞུ་
རུ་འགྲོ་དང་གནམ་རྗེས་ཀྱང་བདག་རྐྱེན་ཡོད་འོང་ཟེར་ནས་མཐུ་བ་ལག་པས་
བཟུང་ཏེ་ཚུབས་ཕ་ལེ་བརྒྱུག་ནས་སོང་སྟེ་གུར་དཀར་རང་རེ་གཉིས་པོའི་
བསམ་པ་ལམ་དུ་སོང་འདུག །གེ་སར་ཁོ་འཇང་གི་མོ་མས་བཟུང་ཏེ་བདུད་ལ་
སྤྲད་ནས་བསད་ཚར་སོང་འདུག །བདེན་ངེས་འཛོམ་པ་ཐོན་བྱུང་ཟེར་བ་དང་།
གུར་དཀར་དགའ་སྟེ་སྤྲེལ་ངོ་དམར་འཛུམ་མེ་སོང་ནས་ད་ལན་རང་རེ་གཉིས་
སྐྱིད་སོང་ང་དབང་ཐང་ཆེ་བས་ཡིན། འཛོམ་པ་གསུམ་ལ་དཔའ་དར་སྣ་ལེན་་
བཟང་པོ་དགོས་པས་ཁྲིད་ཤོག་ཟེར། འབྲུག་མོས་འཛོམ་པ་མཁར་དུ་ཁྲིད་ནས་
ཤ་ཆང་སོགས་ཀྱི་སྟོན་མོ་བཞག་པས་འཛོམ་པས་ཤ་རལ་གྲིས་གཏུབ་ཏེ་ཐོས།
ཆང་ཧུབ་འཇང་བྱས་རྩམ་པ་རླུང་ལ་བསྐུར། དེ་ནས་རྒྱལ་པོ་གུར་དཀར་གྱིས་
102



འཛོམ་པ་ལ་སྤྲེའུ་འདི་གསུམ་གྱིས་སྤྲེལ་མགྱོགས་ཨེ་ཤེས་དྲིས་པས་སྤྲེལ་མགྱོགས་
ལ་འདི་གསུམ་ལས་ལྷག་པ་འཛམ་གླིང་ན་མེད་ཟེར། འོ་ན་སྤྲེལ་མགྱོག་དགོས་
པས་འདི་གསུམ་ལ་བྱེད་འཇུག་རོགས་བྱས་པས་འཛོམ་པ་ནས་སྤྲེལ་མགྱོགས་དེ་
བྱེད་དཀའ། འཛོམ་པ་དགའ་བའི་རྟ་ཁྲབ། བོང་ཐེ་དགའ་བའི་གཟན་པ། སྤྲེའུ་
དགའ་བའི་ཡོས་འོ་རྣམས་ལག་དཀར་དུ་དགོས། དེས་མི་ཆོག་གཏང་རག་ལ་་་
དགུ་མགོ་དགོས་ཟེར་བ་དང་། འབྲུག་མོ་བརྒྱུག་སོང་ནས་ཁྲབ་གསུམ་རྨོག་་་་
གསུམ་གྲི་གསུམ་རྟ་གསུམ་ཡོས་འོ་སོགས་གཟན་བཅས་ཁྱེར་འོང་ནས་མི་བོང་་
སྤྲེལ་བཅས་ལ་གཏད་ནས་ད་སྤྲེལ་མགྱོགས་བྱེད་རོགས་དང་གཏང་རག་རྗེས་་་
ནས་ཕུལ་ཟེར། འཛོམ་པས་སྤྲེའུ་ལ་དཀའ་ངལ་ཆེ་བས་མི་བྱེད་ཟེར་ཡང་རྒྱལ་མོ་
འབྲུག་མོ་དང་གུར་དཀར་གཉིས་ནས་ནན་ཞུ་བྱས་མཐར་སྤྲེལ་མགྱོགས་བྱེད་རྒྱུ་
བྱས་ཏེ་མདུང་གསུམ་པོ་བསྣོལ་ཏེ་ཕྱོགས་གསུམ་ནས་སྤྲེའུ་གསུམ་པོས་བཟུང་། །
གུར་དཀར་དེ་ཐོག་ཏུ་བསྡད་ཧོར་སྡེ་དམར་ནག་བཅུ་གཉིས་དེ་འཛོམ་བྱུང་བ་
དང༌། ཐང་རྩེས་རྒྱལ་པོ་གུར་དཀར་སྤྲེལ་མ་རྩེ་སྡོད་དང་དགའ་སྨྲས་ཀྱང་ཉན་
པའི་ཕྱོགས་ཙམ་མེད་པར་སྤྲེའུ་གསུམ་ཀས་བསོ་བསོ་ཟེར་ཞིང་བར་སྣང་ཁམས་
སུ་བཀྱག་པ་དང་འཛོམ་པས་གུར་དཀར་ལག་ཏུ་ལྕག་ཚན་ཞིག་གཏད་དེ་གང་
མི་ཉན་པ་དེ་ལ་སྐྱོབ་ཟེར། དེ་ནས་ཡར་ཇེ་མཐོར་ཇེ་མཐོར་སོང་བས། དང་པོ་
གུར་དཀར་ལ་མཚར་སྣང་དང་སྐྱིད་སྣང་བྱུང་སྟེ་ཡ་ཧོར་རུ་རྣམས་ང་ལ་ལྟོས། །
དེ་སྔ་རྒྱལ་རབས་རྣམས་ལ་མཐོ་ནམ་མཁའི་བྱ་ལམ་ཆོ ད་མི་ང་འདྲ་མེད། ང་་་་
གནམ་གྱི་རྒྱལ་པོའི་དེ་རིང་མིང་དོན་མཚུངས་བའི་དབང་ཐང་ལ་ངོ་མཚར་ཅི་
འགི་གནམ་ལ་དབ ང་བསྒྱུར་ལེ་ཡིན་ཟེར། དེ་ནས་ཡར་བཀྱག་པས་མཐོ་ནམ་་་
མཁའི་བྱ་ལམ་བར་མ་ལ་སླེབས་དུས་ཀླད་ཡུ་འཁོར་སྙིང་འདར་ཤིན་ཏུ་སྐྲག་སྟེ་
103



གནམ་ཐེལ་ག་ཡུ་སྙིང་རིང་པོ་དེ་རིང་གང་དུ་སོང་ལ་མོ་ཤོག །ང་གུར་དཀར་་
ཐང་དུ་ལྷུང་ཉེན་ཡོད་པས་སྐྲ་ནས་ཟུང་། བར་ཐེལ་ཤོག་ང་རྒྱལ་པོ་སྐྱོར། ས་་་
ཐེལ་ཤོག་ང་ཐང་ལ་རྡེབ་མ་འཇུག་མཐུ་བ་བཟེད་ངས་སྤྲེལ་མགྱོགས་ཨང་དེ་ག་
ནས་དྲན། སྨན་ཨ་འབྲུག་དང་ནམ་ཐུག །མཁར་ཡ་ཟིའི་ནང་སླེབས་དུས་ནམ་
ཡིན། གཡང་སྤྲེལ་གསུམ་ད་མར་ཕབ་རོགས་དང་མངར་གསུམ་ཤིང་འབྲས་ཀྱི་
གཏང་རག་ཡོད་འཛོམ་པ་འཛོམ་པས་སྤྲེའུ་ལ་མར་བོས་ཟེར་ཞིང་འདར་ཤིག་་
ཤིག་བྱས། དེ་ནས་མདུང་ཁྲི་དེ་མར་མར་ཕབ་ཅིང་ཁང་བརྩེགས་གསུམ་ཙམ་ལ་
སླེབ་དུས་སྤྲེའུ་གཞན་གཉིས་ཀྱིས་མར་ཕབ། གཅིག་གི་ཡར་བཏེགས། གུར་
དཀར་ནས་སྤྲེའུ་ར་ཙ་གདོང་ཉག་ལ་ལྕག་ཚན་གཅིག་གཤད་པས་སྤྲེའུ་གསུམ་་
པོས་ལག་གི་མདུང་ཁྲི་དུས་གཅིག་ལ་བཏང་ཏེ་ཧོར་གུ་ཡང་རྒྱལ་པོ་དེ་ཟོ་ཁ་་་་
ཟེར་བ་དང་བདུད་རྗེ་གུར་དཀར་དེ་ཧོར་རྒྱལ་རབས་ཞེ་དགུའི་ཆབ་ཁང་རྟུག་
པའི་རྫ་རི་སྙིལ་ས། གཅིན་གྱི་རྒྱ་མཚོ་འཁྱིལ་ས་དེར་ལྷུང་ངོ་། །དེར་ཧོར་མི་མང་
རྣམས་ཧ་བགད་དེ་རེ་སོང་། ཐང་རྩེ་ཤན་པ་གཉིས་ཀྱིས་སོ་མ་ར་ཙའི་ཐག་པ་
རིང་པོའི་སྣེར་ཤ་ཟུང་བཏགས་ནས་སྣ་ལག་པས་བཀབ་སྟེ་སྟེང་དུ་འཕངས་་་་
པས་སྒྲ་ལ་ཐོགས་ཏེ་ཚུར་དྲུད་ནས་ཆུ་ཟོམ་མང་པོ་སྟེང་དུ་བླུག་ནས་བཀྲུས། ཁོ་
དྲན་མེད་དུ་བརྒྱལ་བ་སངས་འཕྲལ་འབྲུག་མོས་བསྐྱོར་ཏེ་ཡར་ཁྲི་ཐོག་ཏུ་བཞག།
དེ་ནས་ཁོའི་ལུས་ལུ་རྟུག་དྲི་རྒྱུན་མི་ཆད་པར་བྲོ་བ་བྱུང་ཞིང་སྲོག་གི་ཁུག་པ་་་་
བཅོ་བརྒྱད་ཡོད་པ་གཅིག་མ་གཏོགས་བཅད་དོ། །དེ་ནས་ཤན་པ་དང་ཐང་རྩེ་
གཉིས་ཀྱིས་ཡ་སྟག་ཞུ་རྒྱལ་པོ་སྤྲེལ་ལ་རྩེ་རྒྱུ་དེ་ཡག་ཨེ་བྱུང། དེ་སྔ་སྟག་ཞུ་རྒྱལ་
པོ། ད་ནང་གནམ་འཕུར་རྒྱལ་པོ། ད་ལྟ་སྐྱག་ལྕེབ་རྒྱལ་པོ་བྱ་བྱེད་མང་ན་དེ་ཐོན།
ད་འཛོམ་པ་སྤེལ་བཅས་ལ་སྲོག་གི་ཉེས་ཆད་སྦྱར་དགོས་པས་འདིར་ཁྲིད་ཤོག་
104



ཟེར་བ་དང་། འཛོམ་པ་བྲག་ལ་བྲོས་སྤྲེའུ་ནག་ལ་བྲོས་པས་མི་འདུག་ཟེར་མ་་་
རྙེད། ཕྱིར་ནང་སུས་བཤད་མེད་པར་འཛོམ་པ་མགར་གྲོང་ན་བསྐུང་འདུག །
སྤྲེའུ་ཚ་རག་གྲོང་དྲུག་གིས་བསྐུང་འདུག་ཟེར་བས་གུར་དཀར་ནས་ང་ལ་་
བརྙས་བཅོས་དེ་ཙམ་མི་དེ་ཚོ་སྦ་བསྐུང་བྱེད་མི་ཡོད་ན་ཁོ་ཚོ་མེ་ལ་སྦྱོར་ཤོག་་་་
ཟེར་བས་སྟོབས་ཆེན་དང་འཆང་ལྷ་གཉིས་སོང་སྟེ་ཚ་རག་གྲོང་དྲུག་དང་་་་
མགར་ཆོས་དར་རྒྱལ་པོ་མ་གཏོགས་པའི་མགར་ཤོག་ཐམས་ཅད་ནང་མི་ཕྱིར་་
འབུད་ལོང་མེད་པར་མེ་ལ་བསྲེགས། དེ་སྐབས་སྐུ་རྗེ་ཁོང་བྱེའུ་ཅོ་ཀ་ཞིག་ཏུ་་་
སྤྲུལ་ནས་མེ་བསྲེགས་མི་རྣམས་ཀྱི་གྲོགས་མཛད། དེའི་གསུར་དུད་དང་གཞོབ་
དྲིས་མགར་བའི་བླ་མཚོ་འཕྱུར་ཏེ་ཐེའུ་མོ་རྐྱང་གཅིག་བྲོས་པ་ཝེར་མའི་དམག་
གིས་དེད་ནས་མེ་ནང་དུ་འཕངས་ཏེ་བསད། དེ་ནས་ཤན་པས་ལར་ཧོར་རྒྱལ་་
པོ་ཁྱོད་དྲན་རྒྱུ་མང་། རྒྱལ་མོ་འབྲུག་མོ་འདིས་རྙེད་རྒྱུ་མང་། ད་ཕན་ཕྱི་ནང་སུ་
ཡང་ཡར་འགྲོ་མར་འོང་མི་ཆོག་སྒོ་སྲུང་ང་ཤན་པས་བྱེད་ཟེར་ནས་ཁྲིམས་་་་་་
བསྡམས་སོ། །
1:|:ཀྱི
ང བ
105



ལེའུ་བཅུ་པ། 2017
བླ་རི་རྡོ་རྗེ་རྩེ་དགུ་ནས།།་་་་་་་
ཧོར་གྱི་བསང་མཆོད་འབུལ་མཁན་རྣམས་ ། ན་
མེ་དཔུང་འབར་བའི་ཀློང་དུ་བསྲེག།། །
བར་ཐེལ་ཁྲ་བོ་དམ་ལ་བཏགས།།
རང་བྱུང་པད་མ་ལས་སྐྱེས་མཚན་དཔེའི་གཟུགས། །དགྲ་ལྷའི་ཆས་ཀྱིས་་་
བརྒྱན་ཀྱང་གང་གི་ཐུགས། །རིག་འཛིན་པད་མ་ཉིད་ལས་གཞན་མིན་ཕྱིར། །
རྣམ་ཀུན་དད་པས་ཞབས་པད་སྤྱི་བོས་ལེན། །དེ་ནས་ཉིན་གཅིག་དཔའ་གསལ་
ཐང་རྩེ་གཡུ་འབྲུག་དེས་ཐེའུ་རང་གསུམ་གྱིས་རས་གོས་རས་ལྷམ་གྱོན་ནས་་་་
འགྲོ་བ་དང་། བུད་མེད་སེང་གེ་ཞོན་པ་ཞིག་ཧོར་མཁར་གྱི་རྩེར་བབ་པས་ཡ་ཟི་
ཐང་ལ་འགྱེལ་བ་སོགས་རྨིས་ཏེ་ནང་སྔ་མོར་ལངས་ནས་ཧོར་རྒྱལ་བློན་རྣམས་
ལ་བཤད་དུ་སོང་བས་ཤན་པ་སོགས་ཐམས་ཅད་ཀུན་ནས་ཅི་ཡིན་གང་ཡིན་་་
ཟེར་བ་དང་སྟོབས་ཆེན་གྱིས་གཞན་མི་ཤེས་ཏེ་ཐེའུ་རང་གསུམ་གྱི་རས་གོས་་་་
གྱོན་པ་དེ་ལྷ་མ་དགའ་བའི་རྟགས་རེད། ནང་པར་བེ་ཐུལ་དར་མ་རླུང་མགྱོགས་
དང་ཨ་མཆོད་གུ་རུ་གཉིས་སོང་ལ་བླ་རི་རྡོ་རྗེ་རྩེ་དགུའི་རྩེ་ནས་བསང་མཆོད་་་
ཐོང་ཟེར་ཐམས་ཅད་ནས་གྲོས་མཐུན་ཏེ་ཕྱིར་ནང་ཨ་མཆོད་དང་བེ་ཐུལ་་་་་་
གཉིས་ནས་ར་ཚིལ་ར་འོ་ཡོས་ཚིག དཀར་ནག་དང་ཁྱི་ཤིང་རྣམས་ཁྱེར་ནས་་་
བསང་མཆོད་དུ་སོང་བ་དང་། རིའི་རྩེར་སླེབས་མ་ཐག་ས་གར་ཐོན་མེད་པའི་
མི་གསུམ་སྐྲ་ཁམ་པའི་ཐོར་ཅོག་རྡོ་གོར་མོའི་རྣ་ལུང་བྱས་པ་ར་གྲྭ་པ་འདྲ་བ་་་་
106.



གསུམ་ཞོན་པ། ཁམ་པ་འདྲ་བ་གསུམ་ཁྲིད་ལག་ན་སྟག་གཟིག་དོམ་ལྤགས་ཀྱི་་
ཁོལ་མོ་རེ་བཟུང་སྟེ་ཁོང་གཉིས་ཀྱི་འགྲམ་དུ་སླེབས་པ་དང་དེ་གསུམ་ན་རེ་ཡ་
ཨ་མཆོད་དཔོན་གཡོག་ཅི་བྱེད་ལེ་ཡིན་ཟེར་ཁོང་གཉིས་ནས་ཧོར་ལྷ་མཆོད་དུ་
འོང་བ་ཡིན་སྨྲས་པས་དེ་གསུམ་ཁོང་བགད་རེ་བྱས་ནས་ཧོར་ལྷ་མཆོད་ན་འདི་
འདྲ་དགོས་ཟེར་ནས་གླུ་འདི་བླངས་སོ། །
གླུ་ཨ་ལ་ཨ་ལ་ཨ་ལ་རེད། །ཐ་ལ་ངག་གི་འགུགས་ལུགས་
རེད། །ས་འདི་ཧོར་གྱི་བླ་རི་རེད། །ངེད་གསུམ་སུ་ཡིན་མ་
ཤེས་ན། །ཐེའུ་རང་གསུམ་གྱི་བློན་པོ་ལ། །བར་གྱི་བཙན་
ཐེལ་སྤུན་གསུམ་ཟེར། །རྗེ་བོ་གསུམ་གྱིས་མངག་ལེ་ཡིན།།
གལ་མ་ཆེ་རང་གཟུགས་སྟོན་ལེ་མིན། །དེ་རིང་བསང་་་
མཆོད་སློབ་དུ་འོང་། །ངེད་ཐེའུ་རང་བསང་མཆོད་བྱེད་
བསམ་ན། །བསང་རྫས་འདི་འདྲས་འོང་ལེ་མིན། །ར་་་་་
དཀར་འོ་མས་སྐོམ་མི་སོད། །ར་ཚིལ་དུད་པས་ཞེ་མི་ཚིམ། །
ཡོས་ཚིག་ཟས་ཀྱིས་ལྟོ་མི་འགྲང༌། །ཁྱི་ཤིང་བསང་ལ་ང་
མི་འཁོར། །ངེད་ཧོར་ལྷ་སྔར་དང་འདྲ་ལེ་མིན། །དེ་ལོ་་
ཧོར་དམག་གླིང་ལ་སོང་། །དམག་དཔོན་བཙན་ཐེལ་་་
ངེད་གསུམ་སོང་། །མི་ཤ་རྟ་ཤ་རློན་ཟོས་བྱས། །རྟ་རྒོད་་
སྙིང་ཁྲག་ཧུབ་འཐུང་བྱས། །དེ་ནས་ཧོར་ལྷ་ངར་ཤེད་
རྒྱས། །ཧོར་མི་དཔའ་རྩལ་འཛོམ་ནས་སོང་། །རྒྱལ་ཁ་་ །
107



ཐོབ་དོན་དེ་ནས་བྱུང༌། །དེ་ཚུན་ཤ་ཁྲག་ཟས་ལ་དགའ། ། :
དེ་སྔོན་ལྷ་མཆོད་མ་ཤེས་པས། །ཧོར་ལྷ་འཁྲུགས་ནས་་་
ལྟས་ངན་བཏང་། །རྟ་དམར་བསད་པའི་ཤ་ཁྲག་དང༌། །
ཚེར་མའི་བསང་ཤིང་དྲེལ་རྒྱབ་བརྒྱ། །བདུད་ཀྱི་ཡིག་་་་
ཚང་སྤུན་གསུམ་བཅས། །དཔུང་དམག་སུམ་བརྒྱ་དང་་་
བཅས་ཤོག །ངེད་བཙན་ཐེལ་གསུམ་ཀྱང་འཛོམ་རྒྱུ་བྱེད། །
ལྷ་མཆོད་བསམ་ན་བཀའ་བཞིན་སྒྲུབས། །མིན་ན་ད་་་་
རུང་ཧོར་ལྷ་ངས། །རྨི་ལྟས་ཆོ་འཕྲུལ་མི་གཏོང་རེ།།
ཟེར་བ་དང༌། ཁོང་གཉིས་ནས་ཧོར་ལྷ་འཁྲུལ་མེད་རེད་བསམ་སྟེ་ཕར་་་
བརྒྱག་ནས་ལོ་རྒྱུས་བཤད་པས་ཐམས་ཅད་ངོ་མཚར་སྐྱེས་ནས་གང་ཁྱེར་ཤོག་
ཟེར་ཚད་ཐམས་ཅད་འདུ་བར་བྱས་ནས་ཕྱིར་ནང་དར་མ་ཨ་མཆོད་གཉིས་་་་
དཔུང་དམག་སུམ་བརྒྱ་བཅས་ཀྱིས་ཚེར་མའི་བསང་ཤིང་རྣམས་བཀལ་ཏེ་སོང་
བས་རི་རྩེར་ཐོན་འཕྲལ་ཡང་ཁོང་གསུམ་སླེབས་བྱུང། འོ་ད་ལེགས་འདུག་་་་
བསང་ཤིང་འདི་ཚོ་མཐའ་སྐོར་དུ་སྤུངས་ལ་ཞོག། ཁྱེད་རྣམས་དཀྱིལ་དུ་སྡོད་ཨ་
མཆོད་ནས་ཡི་གེ་ཐོན་ངེད་གསུམ་ནས་བསང་སྒྲོན་ལྷ་བྲན་ཏུ་ཁོལ་བའི་ཆེ་་་་་
རྟགས་ཡིན་ཟེར། ཁོང་རྣམས་ནས་ཅི་ཟེར་ལྟར་བྱས་པས་མོད་ལ་ཐེའུ་རང་
གསུམ་པོས་སྦུད་པ་གཡུ་འབྲུག་ངར་ངར་ཁོལ་དབུག་རླུང་ནག་འཚུབ་འཚུབ།
མེ་ལྕེ་གློག་ཞག་འཁྱུགས་འཁྱུགས། དུ་བ་ལྷོ་སྤྲིན་འཐིབ་འཐིབ་བྱས་བྱུང་བས་ཨ་
མཆོད་དར་མ་བདུད་ཡིག་དཔུང་སུམ་བརྒྱ་བཅས་མེ་ལ་བསྲེགས་པའི་གཞོབ་་་
དུད་ཀྱི་བར་སྣང་ཁྱབ་པས་བར་ཐེལ་ཁྲ་བོ་བསྔངས་ཏེ་བྲོས་པ་ཝེར་མའི་དམག་
108



གིས་དེད་ནས་མེ་ནང་དུ་འདེབས་ཉེ་བ་ན་ཁོས་སྲོག་གི་སྙིང་པོ་ཕུལ་བྲན་དུ་་་་
ཁས་བླངས་ནས་བཀའ་དམ་ལ་བཞག་གོ །དེ་ཚུལ་ཞག་ཁ་ཤས་ཧོར་རུས་མ་གོ་
ནས་བསང་མཆོད་མི་རྣམས་ཐོན་མ་བྱུང་ཅི་ཡིན་ཟེར། ཉིན་གཅིག་མེ་འབར་་་
ནས་ཚིག་སོང་ཟེར་བ་ཐོས་པས་ཐང་རྩེ་ཤན་པ་གཉིས་ནས་དེ་རེད་ད་སྔ་ཕྱི་༌༌་
ཞིག་མ་གཏོགས་ཧོར་ལ་མ་བཟང་ཚར་འདུག་ཟེར་བ་ལ་སྟོབས་ཆེན་ནས་མི་་་
བཟང་རྒྱུ་ཅི་མེད། མེ་ཤོར་ནས་མི་རྟ་ཚིག་རབས་སྔར་ཡང་ཡོད་ཟེར་བ་དང་་་་
རྒྱལ་པོ་གུར་དཀར་ནས་དེ་བདེན་མ་ཤི་བ་སུ་ཡོད་དེ་ཙམ་ལ་ལྟ་རྒྱུ་ཅི་མེད་ཟེར་
ནས་སྟག་ཐུལ་ནང་དུ་འགྲེ་ལོག་ཞིག་བྱས་ནས་ཉལ་ལོ། །
༧
།།
།།
ཟླ་།
་
109



ལོ 1:
་
ལེའུ་བཅུ་གཅིག་པ།
རྩྭ་ར་པདྨ་སྟོང་ལྡན་དུ།།
ད་ ཆོས་
ཆོ་འཕྲུལ་བསྟན་ཏེ་སྒར་ཆེན་ཕབ།། དེས་ན་
ཧོར་ཆུ་ཁམ་པ་རབ་མེད་ནས།། བསམ་
ཧོར་རྒྱལ་བླ་ཉ་བཟུང་སྟེ་བསྒྲལ།། དེ་
གང་གི་ཕྱག་མཚན་འབར་བའི་རྡོ་རྗེ་ཉིད། །གདེང་བའི་མོད་ལ་གཤིན་་་་
རྗེའི་ཁྲོ་གཉེར་ཡང་། །འཇིག་པའི་སྟོབས་མཐུ་རབ་མངའ་གསང་བའི་བདག །
མི་རྗེའི་ཟོལ་བསྟན་གེ་སར་སྐྱེས་བུར་འདུད། །དེ་ནས་ཉིན་གཅིག་ཧོར་གྱི་རྩྭ་ར་
པད་མ་སྟོང་ལྡན་རྩྭ་ཡར་སྐྱེས་ཀུ་ཤ་བསྟར་འདྲ། ཆུ་མར་བབས་བདུད་རྩི་འཁྱིལ་
འདྲ། ཤིང་ལྗོན་པ་རྨ་བྱའི་སྒྲོ་འདྲ། རྩི་མེ་ཏོག་ཟ་འོག་བཀྲམ་འདྲ། བྱ་འདབ་་་་
ཆགས་ཀྱི་སྐད་སྙན་སྒྲོགས་ས། རྐང་མིག་ལྡན་གྱི་བླ་ཡིད་ཆགས་ས། བོད་མགོ་་་
ནག་གི་ལྟད་མོ་བལྟ་ས་དེར་ས་གར་འོང་དང་འདིར་འོང་མེད་པའི་ཚོང་མགྲོན་
གྱི་སྒར་ཆེན་པོ་ཞིག་ཐོན་ཏེ་དྲེའུ་གཡར་སྒྲ་ཁྲོབ་བེ། ཐོང་སྡོམ་དམར་འོད་ལྷང་
ངེ༌། མཛོ་ཕོ་ངུར་སྒྲ་དིར་རེ། གཡག་རྒོད་ཧར་ཞོག་ཀྱི་ལེ་ཁ་བ་འབབ་འབབ་བུ་
ཡུག་འཚུབ་པ་ལྟར་བྱུང་སྟེ་ཤོ་སྔོན་མ་ཚུགས་བབ་སྒར་བརྒྱབ་ཚར་དུས་རྗེས་མ་
ད་རུང་གཡག་ལའི་ལ་མགོ་ནས་འོང་འདུག་པ་ཞིག་ཐོན་ཏེ། མེ་ལོང་དང་གའུ་
གྲི་ཁྲ་གསུམ་སང་སང་དང་ཁྲོབ་ཁྲོབ་ཀྱིས་རྣ་གདོང་བཀང༌། རྟ་དྲེལ་དང་མཛོ་
ཕོ་གཡག་ཁྱི་གསུམ་གྱིས་མཚེར་ལྷང་དང་ངུར་སྒྲས་རི་ལུང་བཤིག །ཐབ་གཡོག་
དང་ལག་དོ་རྫི་བོ་གསུམ། ཀི་སྒྲ་དང་བསྔོ་སྒྲས་ཧོར་ཡུལ་གང་ནས་སྐད་ཅིག་ལ་
110



གུར་དཀར་པོ་གངས་ཞོག་བརྒྱུག་འདྲ། ཇ་རྩིག་རྫ་རི་ཉིལ་འདྲ། ཐབས་སྐྱེད་རྫ་
རྡོ་སྤུངས་འདྲ་བྱས་ཏེ་མེ་འབར་བས་ཉི་མ་སྒྲིབ། དུ་བ་སྔོན་པོས་གནམ་སྒོ་བཅད།།
ཇ་རླངས་ཀྱི་སྨུག་པ་འཐིབ་ནས་སྒར་ཆེན་པོ་དེ་ས་དོང་མོས་མ་ཐེག་གི་འཁུན་་
པ་འཆོར་ལེ། གནམ་ཨ་སྔོན་གྱིས་མི་ཁེབས་པའི་ཡི་ཐང་ཆད་ལེ་ཞིག་བྱུང་། །
སྒར་སྟོད་དཔོན་པོའི་ཁྲིམས་ར་ན་མགོ་བྱེར་ཏོག་ཅན་གྱི་ཁྲིམས་བཤད་ལྡིར་རེ། །
ཁྲིམས་ཆས་ཟི་ར་ཐུལ་ལེ། སྒར་སྐྱེད་ཚོང་པའི་ཐིས་ར་ན་ལུས་ཚར་གོས་ཅན་་་
གྱིས་ཚོང་བཤད་ལྷང་ངེ་། སྣ་ཚོགས་དར་གོས་ཤིགས་སེ། སྒར་སྨད་གཉེར་ཚང་་
མགྲོན་ར་ན། རྐང་སཱག་ལྷམ་ཅན་གྱིས་བགོ་བྱ་ཚུབ་བེ། ཤ་ཐུད་ཟས་སྣ་མེར་རེ། །
བལྟས་པས་མིག་འོག་མི་ཚུད། བསམ་པས་བློའི་མི་འཁྱུད་པ་ཞིག་བྱུང། སྒར་་་་་
དེའི་སྔས་ཐམས་ཅད་ཐོན་འཕྲལ་ཆུ་ལེན་བྱེའི་ཁྱུ་འཕུར་འཕུར། ཤིང་ཐུན་སེར་
བ་ཡར་ཡར་བྱས་ཏེ་སྐད་ཅིག་ས་བྱེ་མར་བརྡལ། ཤིང་ཁེ་ཙེ་བྱས། ཧོར་ཆུས་་་་་
འབབ་ལམ་བཀག་པས་གུར་དཀར་རྒྱལ་པོ་ན་རེ། ང་གུ་ཡང་གནམ་གྱི་རྒྱལ་པོ་
ལ་ཚོང་པ་འདིས་བརྙས་བཞག་ཚད་མེད་རེད། ད་སྔ་རྒྱལ་རབས་ཞེ་དགུའི་རིང་
ལ་རྩ་མགོ་མ་རྙོག་ཤིགས་སེ། རྩ་གཏིང་མ་བཅད་ཀྱི་ལེ་ཡོད། དེ་རིང་ཧམ་ཆེན་་
ཚོང་པ་འདིས་རྩ་ཟོས་ཤིང་བཅག་ཀི་སྒྲ་ཆོབ་སྒྲས་རྣ་བ་གཟན་རྒྱུ་བྱས་བློན་བེ་
ཐུལ་འགའ་སོང་ལ་སྒར་པ་ཆོམས། ཚོང་དཔོན་སོད་དངོས་རྫས་རྣམས་འཕྲོག་་
ལ་ཤོག་ཟེར་བ་དང༌་། ཤན་པ་ན་རེ་ཡ་ཨ་གནམ་སྟག་ཞུ་རྒྱལ་པོ་ཁྱོད་ཨག་ཚོམ་
ར་ལ་རིགས་པས་ར་རོགས་དད་ཆེ་ནས་རང་སྡེ་དགྲ་ལ་བསྐུར། ངོ་སྟོད་སྤྲེལ་ལ་
རིགས་པས་སྤྲེལ་བྱ་ལག་མང་བས་རང་ལུས་སྐྱག་དྲི་ཕ་ལེ་ཐོན། ངོ་སྨད་ཁྱི་ལ་་་
རིགས་པས་ཁྱི་ཟུག་རྒྱུ་མང་ན་ཁྱི་སྐེ་ལ་ལྕགས་ཐག་འཇོག་མི་ཐོན་འོང་། དེ་སྔ་
ཡན་རང་སྡེ་རང་གི་བརླག་ནས་མཐའ་འདི་ལ་གཏུག །སྔར་རྒྱལ་རབས་ཞེ་་
111



དགུའི་སྐུ་རིང་ལ་ཧོར་སྡེ་དམར་ནག་བཅུ་གཉིས། རི་ཐང་སྤུན་དགུ་ཚ་རག་གྲོང་
དྲུག་གྲུ་པ་སྡེ་ཆེན་བཅུ་གཉིས་མགར་བའི་ཤོག་ཆེན་བཅོ་བརྒྱད་ཟེར་བ་ཡོད་ད་
ལྟ་ཧོར་སྡེ་དམར་ནག་བཅུ་གཉིས་ཁོ་ན་ལས་ལྷག་མེད་རྒྱུ་འདི་རྒྱལ་པོ་རང་གིས་
བྱས། ད་ཚོད་བཟུང་ན་དགའ་ཟེར་བ་དང་སྟོབས་ཆེན་གྱིས་ཧེ་ཧེ་ཧོར་གུ་ཡང་
གནམ་ཀྱི་རྒྱལ་པོ་ཐམ་ཁ་དམར་པོའི་བདག་པོ་ཧོར་སེར་དཀྱིལ་གྱི་ནོར་བུ་འདི་
ལ་ཕྱི་དགྲ་བོས་བརྙས་བཅོས་འདི་ཙམ་བྱེད་དུས་བློན་ཁ་རོག་བསྡད་ན་ངོ་ཚ། །
མི་འདུག་ཐག་ཆོད་ཡིན་ཟེར་བ་དང་ཡང་ཤན་པས་རང་ཚོད་ཟིན་ན་དགའ་་་
ཚོད་མ་ཟིན་སྟག་དམར་གད་ལ་ལྷུང་ཟེར་བ་ཡོད། དེང་སང་ཧོར་རུའི་ཡུལ་ན་
སོ་དང་ས་སྲུང་དེ་ཙམ་ཡོད་པས་མ་ཁོག་ནས་སྒར་ཆེན་གནམ་ལྟ་བུ་ཞིག་ཐོན་་
རྒྱུ་འདི་ལ་ཡག་རྒྱུ་མེད། རྗེ་གུར་དཀར་ལ་བརྙས་ཆོག་བློན་བེ་ཐུལ་ལ་འཐབ་་་
ཆོག་བསམ་མི་ཞིག་མིན་ན་འདི་འདྲ་བྱེད་མི་སྲིད་ཟེར་བ་དང་། འཆང་ལྷས་་་
ཤན་པ་ཐང་རྩེ་གཉིས་ཀྱིས་ནམ་ཡིན་པར་ཁུ་བླུད་རྒྱུ་ལ་ལྟ་རྒྱུ་མེད། དེ་ལོ་ཧོར་
གླིང་འཁྲུགས་དུས་ཡང་མི་ཕོད་མི་ཐུབ་ཅི་བཤད་མྱོང། ད་མི་ཐུབ་རྒྱུ་ཨེ་འདུག་
དཔོན་པོ་དགྲ་ལ་བརྙས་བཅུག་ནས་བློན་པོས་མ་རིག་མདོག་བྱས་ན་ཞེ་ཁྲེལ།
ཤན་པ་འོང་མི་ཕོད་ན་སྡོད། སྟོབས་ཆེན་ཤེད་ཆེན་ལྕགས་ཚ་ངེད་རྣམས་འགྲོ་་་
ནས་དེ་བྱས་ཅན་ཞིག་མི་བཟོ་རེ་ཟེར་ནས་སོ་སྒྲ་འཆོས་པས་ཐང་རྩེས་འོ་ན་དེ་
འདྲ་མ་བྱེད་དང་པོ་ཚྭ་རིན་ས་གླ་ཨེ་སྦྱིན་ལྟོས་སྦྱིན་ན་དམག་ལས་མ་བྱེད། མི་
སྦྱིན་ཟེར་ན་མི་བྱེད་ཁ་མེད་རེད། དགྲ་བོས་བརྙས་བཅོས་ཡང་ཁུར་དཀའ་ལ་་
ཤེས་བཞིན་རལ་གྲི་དམར་འཇུ་ཡང་དཀའ་མོ་ཡིན་ཟེར། གུར་དཀར་ནས་འོ་ན་
ཨ་འབྲུག་དང་མི་ཆུང་ཤན་པ་གསུམ་སོང་ལ་དེ་ལུགས་སྐད་ཆ་ཤོད་ཟེར། དེ་་་་
ནས་འབྲུག་མོ་མི་ཆུང་ཤན་པ་གསུམ་སོང་བས་ཐག་ཉེ་མ་རིང་དུ་སླེབས་སྐབས་
112



ཤན་པ་འོང་ཁ་མ་ཉན། མི་ཆུང་ཕར་ཙམ་སོང་ནས་གྲམ་པ་ཞིག་གི་ནང་དུ་གབ་
ནས་བསྡད་པས་ཇི་ཞིག་ན་ཆུ་ལེན་མང་པོ་བྱུང་སྟེ་གཅིག་གིས་འདི་ན་བྱེའུ་མགོ་
ཁྲ་ཁྲ་ཞིག་ཤི་འདུག་ཟེར་མགོ་ནས་བཟུང་སྟེ་ཕར་ཙམ་འཕང་བས་མི་ཆུང་་་་
བརྒྱལ་སོང་།འབྲུག་མོ་ཡར་བརྒྱུག་ནས་སྒར་སྟོད་དཔོན་པོའི་གུར་སྒོར་ཕྱིན་པ་
དང་དཔོན་རྔམས་འཇིགས་བལྟ་མི་བཟོད་པ་ཅན་ཞིག་གིས་སྡང་མིག་གློག་་
དམར་འཁྱུགས་འཁྱུགས་བྱས་བྱུང་བས་འགྲོ་མ་ཕོད་མར་སྒར་སྐྱེད་ཐིས་ར་ཡོད་
ས་ལ་སོང་བས་ཚོང་དཔོན་བག་དྲོ་བ་ཞིག་གིས་མིག་བརྡ་མཆུ་ཚུགས་ཀྱི་ལི་ལི་
བྱས་པས་འདིས་ཀྱང་ང་ཤེས་པ་འདྲ་བསམས་ཏེ་སོང་བས་གཉེར་ཚང་གུར་་་་་
ནང་ན་མི་མང་པོས་ཤག་བཀྱེ་འདུག་པས་དེ་ལ་གཏད་དེ་སོང་བས་ཇི་ཞིག་ན་་
ལག་དོ་ཞིག་སྒོ་ལ་བུད་བྱུང་བས་དེ་ལ་ལན་མང་བོས་ཀྱང་ཨ་ལན་མི་སྟེར་་་་་
སྟབས་ཕར་འགྲམ་དུ་གཅར་ནས་གླུ་འདི་བླངས་སོ། །
གླུ་ཨ་ལ་ཨ་ལ་ཨ་ལ་རེད། །ཐ་ལ་ངག་གི་འགུགས་ལུགས་
རེད། །ཧོར་ལྷ་ཐེའུ་རང་མཆེད་གསུམ་མཁྱེན། །ས་འདི་་
ཧོར་གྱི་རྩྭ་ར་ལ། །ཐང་ཆེན་པད་མ་ཡར་འཁྱིལ་རེད། །ང་
འདྲ་ཧོར་རྗེའི་སྲས་མོ་ལ། །མེ་ཏོག་ཁྲི་ལྕམ་བུ་མོའི་རྒྱན། །
ཉོན་དང་ཚོང་འཁྱམས་ཧམ་པ་ཅན། །ངེད་སེར་པོ་ཧོར་
གྱི་ས་ཆ་ན། །བཙན་ལ་བེ་ཐུལ་ས་སྲུང་ཡོད། །མྱུར་ལ་་་་་
ཧོར་ལྷའི་སོ་བ་ཡོད། འདབ་ཆགས་མཁའ་ལ་འཕུར་
དབང་མེད། །སྡེར་ཆགས་ས་ལ་འགྲོ་དབང་མེད། །ཁྱོད་
113



ཧམ་ཆེན་སྤྱི་སྒར་གང་ནས་འོང་། །ད་རུང་འོང་ལེས་མི་ ་
ཚད་པའི། །ཀཱི་སྒྲ་ཆོབ་སྒྲས་ཧོར་ཡུལ་བསྐང་། །ཐང་ཆེན་
རྩྭ་ར་རྩོད་ནས་བརླག །གུར་དཀར་དཔོན་ལ་བརྙས་་
བཞག་བྱེད། །རྩྭ་ར་པད་མ་སྟོང་ལྡན་འདི། །ཧོར་རྒྱལ་་་ ་
རབས་བཞི་བཅུའི་བཀག་ཐང་ཡིན། །ངེད་ཧོར་ལ་རྟ་་་
ནོར་མེད་ལེ་མིན། །ཁ་སོ་ཐོག་ཞིག་ལ་ཟ་དབང་མེད། །
རྐང་རྨིག་ཐོག་ཞིག་ནི་འགྲོ་དབང་མེད། །གཅན་རི་་་་་
དྭགས་ཕྱོགས་ལ་རྒྱུ་དབང་མེད། །མི་ཕལ་པས་བལྟ་ཙམ་
མི་ཆོག་ན། །ཁྱོད་ཚུགས་སྒར་རྒྱག་ལེའི་ཧམ་པ་ལ། །རྩྭ་་་
འཇག་རེ་དང་དངུལ་སྲང་རེ། །མེ་ཏོག་རེ་དང་གསེར་་་ །
སྲང་རེ། །ཤིང་ལྗོན་པ་རེ་དང་རྟ་ཕོ་རེ། །ངེད་སེར་པོ་་་་
ཧོར་ལ་རྩྭ་རིན་སྤྲོད། །ཧོར་རྒྱལ་པོར་བཀའ་འདྲི་མེད་པ་
ནས། །ཐང་རྩྭ་ར་རྙོགས་པའི་ཉེས་ཆད་ལ། །ཇ་དང་ཚ་་
ཡིས་རྩིག་པ་སྐྱོབ། །གོས་ཕྲུག་ཡུག་ལ་སྣ་གྲངས་སྒྲིགས། །
རྟ་དྲེལ་ནོར་ཁྱུ་རྡང་ལ་ཁོད། །དེ་མིན་བེ་ཐུལ་དཔུང་་་་་
དམག་གིས། །སྒར་པ་ཧབ་ལ་མི་འཕེན་རེ། །སྒར་དཔོན་
སྲོག་ལ་མི་གཏུག་རེ། །ལག་དོ་བཙོན་ལ་མི་འཛིན་རེ། །
དངོས་རྫས་ཐམས་ཅད་མི་འཕྲོག་རེ། །གོ་ན་རྣ་བའི་བུ་



གོ་གླུ་ལ་འབྲེལ་བ་མེད། །
ཟེར་བ་དང༌། ལག་དོ་དེ་ཁྲིག་གི་ངོ་མདོག་ལོག །མཚལ་གྱི་མིག་རྩ་་་
འཁྲུགས་ནས་ཡ་ཕུང་མོ་ཉོན་ཟེར་ནས་གླུ་འདི་བླངས་སོ། །
སྐྱབས་གནས་མཆོག་གསུམ་བྱིན་བརླབས་ཆེ། །གསོལ་བ་
འདེབས་སོ་བྱིན་གྱིས་རློབས། །ས་འདི་ཧོར་གྱི་ཕུང་ས་་་
རེད། །ང་འདྲ་བུ་ཆུང་ཡས་བོར་ཟེར། །སྐྱེ་ས་ནག་པོ་རྒྱ་་
ནས་ཡིན། །ཁ་གར་གྲགས་གཏམ་ངན་བཤད་བཤད་ནས། །
ཡས་སུ་བོར་ནས་མོན་ཡུལ་སྤྲུགས། །སྒར་ཚོང་པའི་ལྟས་
ངན་གཡང་ལ་བླངས། །ང་མི་ཆུང་ཡས་བོར་དེ་ནས་ཐོག།
ཁོ་རེ་ཕུང་མོ་ངོ་རྒོད་མ། །ངེད་ཚོང་པ་ས་ལ་མ་བསྡད་
གོང་། །ཕོ་སྐྱེས་པས་གཏམ་ལན་མེད་ས་ནས། །ཁྱོད་ནག་
མོའི་རྩིང་སྒྲ་ཧོམ་པ་ལ། །གཡུ་འབྲུག་ངར་སྐད་མ་བསྒྲག་
གོང་། །བོང་བུའི་ཧང་སྒྲ་ཧམ་པ་ལ། །ངེད་ཚོང་པའི་སྒར་
དང་སྐྱི་སེར་རླུང༌། །རྒྱ་བལ་བོད་སོག་ཀུན་ལ་སོང་། །
མགྲོན་གར་བསྡད་གནས་ཀྱི་ངོ་ལེན་བྱེད། །ལོ་སྡོད་ཟླ་་་
སྡོད་ཟེར་མི་ལས། །ཞག་གཅིག་ཚུགས་མལ་འགོགས་མི་
མེད། །མ་འདུག་ཟེར་མི་ཧོར་སེར་རེད། །ཉི་མས་འཛམ་
གླིང་སྐྱིད་ལ་བཀོད། །འདི་ནུབ་ན་བསམ་མི་འབྱུང་་་་
115



རེད། །ཚོང་པས་ཟོང་སྣ་ཡུལ་ལ་བཀྲམ། །འདི་ད་སོང་"" (6
ཟེར་མི་ཕུང་མོ་རེད། །ས་ནག་ཐལ་བ་དགུང་སྤུར་ལང་། །
རྩྭ་མེད་རྩྭ་ར་མཚར་ལུགས་ལ། །ཁྱོད་ཧོར་ཡུལ་རྩྭ་ལ་་་་་
མུག་པས་ན། །རྟ་དྲེལ་མཆུ་ལ་ཚག་ཤུབ་སྐོན། །མཛོ་་་་་
གཡག་མི་གཏོང་རྡང་ལ་འདོག །ཁྱི་ཞེའུས་རྩྭ་ར་རྙོགས་
ལེ་མིན། །མི་རིན་ཆེན་རྩྭ་ཡིས་འཚོ་ལེ་མིན། །དེ་ནས་རྩྭ་་་
རིན་དགོས་དོན་ཅི། །དངུལ་དོང་རྩེས་རྩྭ་འཇག་སྐྱིན་་་་
དགོས་ཟེར། །གསེར་སེར་པོས་མེ་ཏོག་འཚབ་དགོས་ཟེར། །
ངེད་ཚོང་པ་ལོངས་སྤྱོད་ཆེ་ན་ཡང་། །རྩྭ་མེ་ཏོག་གསེར་
གྱིས་མི་ཚོབ་ཏུ། །ཁྱེད་ཧོར་རུའི་རྩྭ་རིན་དེ་ཙམ་ན། །ཧོར་
རྒྱལ་མོ་ཕྱག་འདར་ག་ལ་ཐོག །ཇ་འུ་ཟི་དབུས་ལ་ཁྱེར་་
བ་ལས། །ཧོར་སེར་པོར་ཞུ་རྟེན་འཇོག་བསམ་མིན། །ཚྭ་
དཀར་མོ་རོང་ཡུལ་འཚོང་བ་ལས། །འདྲེ་ཚིལ་སྐྱལ་་་་་
མདུན་ལ་བཤམ་བསམ་མིན། །དར་གོས་ཕྲུག་རིན་ཐང་
ཆེ་བའི་ནོར། །ཕོ་བསོད་ཆེན་བུ་ལ་གཏད་པ་ལས། །ངན་
དགུ་ཚང་རྒྱལ་མོར་སྦྱིན་བསམ་མིན། །མགོ་སྒུར་ཧོར་ལ་
བྱེད་བསམ་མིན། །བེ་ཐུལ་ལ་མོ་ཆོས་ལ་ཤོག །ངེད་་་
མགྲོན་པོ་རྒྱ་དབུས་ཇག་ལས་ཐར། །སྡུག་ཧོར་ལ་ཞེད་་་་
116



བསམ་སྙིང་རེ་རྗེ། །ཞག་གཅིག་བསྡད་ཀྱང་ཁྲིམས་་་་་
གཏམ་བཤད། །ད་མི་འགྲོ་ཨེ་གོ་ཞག་བདུན་འདུག །
ལས་བྱས་པ་མ་འཆུག་ཧོར་རུའི་སྡེ། །ཁ་འབར་རྒྱུ་མ་་་་
འཆུག་དུག་ལྕེ་མ། །ང་གོམ་གང་སོང་ན་ཁྱི་དང་འདྲ། །གླུ་
གོ་ན་རྣ་བའི་བུ་རམ་གྱིས། །མ་གོ་གླུ་ལ་འབྲེལ་བ་མེད། །
ཟེར་བ་དང་འབྲུག་མོས་ཁྱོད་ཚོང་པ་ཞག་བདུན་ལ་འདུག་ན་རྩྭ་རིན་ཧོར་
ལ་དགོས། ལར་ཁྱོད་མི་འཁྱམས་ཕོ་ཤེད་ཆེ་ཡང་ངེད་ཧོར་རུའི ་ལག་ལས་འགྲོ་
ས་མེད། སྟག་ཞུ་རྒྱལ་པོའི་གཟིགས་ས་བེ་ཐུལ་བཙན་པོའི་ཁ་རྩ་རྒྱལ་མོ་ཁྲི་ལྕམ་
སྐུ་མདུན་ལ་ཧམ་ཞུ་དེ་འདྲ་འགྲོ་ས་མེད། དེ་བས་ད་ལྟ་ནས་རྩྭ་རིན་ཆུ་རིན་ཆེ་
བཤགས་ཐམས་ཅད་ཁྱེར་ཤོག །དེ་མིན་ན་སྟོབས་ཆེན་སོགས་བེ་ཐུལ་ངར་མའི་
དཔུང་གིས་མི་བཅོམ་རེ་ཟེར་བས། ་ རྒྱུའི་བུ་ཆུང་ཡས་བོར་དེས་ཧོར་མོ་ཁ་
འབར་མ་རྟ་དྲེལ་ལ་མཆུ་ཚག་མཛོ་གཡག་རྣམས་རྡང་འདོགས་བྱས་ནས་རྩྭ་ཟ་
མི་འཇུག་ཐམ་ནས་སྨྲས་ཡོད་མོད། རྩྭ་མ་ཟོས་རྩྭ་རིན་དགོས་ན་ལག་དོའི་ཨ་ཁྲོད།
སྒོ་ཁྱིའི་རྟུག་པ། སྒྱེད་པུའི་དྲི་ནག་རྣམས་སྦྱིན་ཟེར། འབྲུག་མོས་བརྙས་ཚོད་ཟུང།
ངས་བེ་ཐུལ་དམག་ཁྲིད་འོང་དང་ཤེས་ཟེར་བ་དང། རྒྱུའི་བུ་ཆུང་ཡས་བོར་དེས་
ཁྱེད་སེར་པོ་ཧོར་འདིས་ཕོ་མཁར་ལ་གབ། མོས་ཁྲིམས་བཤད་བྱེད་ལུགས་ ལ་་་
བལྟས་ན་ལས་མཐའ་རླུང་གིས་འཁྱེར་བའི་རྟགས་ཚང་འདུག །དེ་ཐོག་རྒྱའི་བུ་
ཆུང་ཡས་བོར་ངས་ཁ་གང་གྲག་ས་དེ་ལ་བཀྲ་མི་ཤིས་པ་ཞིག་མ་གཏོགས་མི་་་་
འོང་བས་དེ་རིང་ཕུང་མོ་ཁྱོད་ལ་མི་གྲག་ཁ་མེད་བྱུང་། ད་ཁྱེད་ཧོར་རྒྱལ་པོའི་་
སྐུ་ཆུས་དེ་ཕུབ་མ་རླུང་གིས་ཁྱེར་འདྲ་འོང་ངེས་ཡིན། ཕུང་མོ་འགྲོ་ཐུབ་ན་སོང་།
117



ཁྱི་རྣམས་མངག་རན་པས་ཟ་འོང། རྟ་ཟོག་གིས་རྩྭ་ཁམ་གང་མ་ཟོས་གོང་རྩྭ་་་
རིན་དགོས་དོན་ཅི་རེད། རྩྭ་ཟ་ལུགས་དང་བསྟུན་ནས་རྩྭ་རིན་བསྙོགས་ན་ལོས་
ཡིན། མི་སྲིད་ནག་མོས་ཧམ་གཏམ་དེ་ཚོད་མེད་རེད།ཕུང་མོ་བེ་ཐུལ་དམག་སྣ་
དྲོངས་ཤོག་དང་ངས་ཁྱི་དམག་འགྱེད་འོང། མི་ཁྱི་གང་རྒོད་བལྟ་ཟེར་ནས་ཁྱི་་
རྣམས་མངག་བྱུང་བས་ཟིལ་དམ་མེ་ལྕེ་མཆེད་མཆེད། ངར་སྒྲ་འབྲུག་རྒོད་
གྲགས་གྲགས། རྡོག་སྒྲ་རྫ་བྲག་ཞིག་ཞིག ཁ་གདང་མཆུ་གཉེར་མཆེ་བ་དུག་ཚེར་
གཟིང་འདྲ་བྱས་ཏེ་ཞོག་བྱུང་བས་འབྲུག་མོ་མགྱོགས་པར་བྲོས་པས་ཁྱི་རྣམས་་
ཀྱིས་ཡ་ཟིའི་སྒོ་བར་དེད་ནས་ཟིན་དུ་ཉེ་བ་ན་ཤན་པས་ལྕགས་སྒོ་མུན་པ་དགུ་
སྡུག་བརྒྱབ་པས་ནང་དུ་མ་ཤོར་ཙམ་བྱུང་། འབྲུག་མོ་སྐྲག་ཆེ་བས་ལྷམ་སྣ་རྡོ་ལ་
ཐོགས་ནས་ས་ལ་བརྡབ་ཏེ་པུས་མོ་ལ་རྨ་ཆེན་པོ་བྱས་པས་ཧོར་བྲན་རྣམས་ཧ་
བགད་དེ་རེ་སོང་། ཤན་པ་མི་ཆུང་གཉིས་ནི་སྔར་ནས་བྲོས་ཏེ་ཐོན་ཚར་འདུག །
དེ་ནས་མོ་རང་མཁར་དུ་སོང་ནས་ཚོང་པས་ཞག་བདུན་ནང་མོར་རྩྭ་རིན་སྤྲད་
རྒྱུ་བྱས་ཡོད་ཟེར་ནས་རྫུན་བཤད་པས་ཐམས་ཅད་ནས་དེ་ཐོག་བཞག་གོ། །ཉི་
མ་དེའི་ཕྱིར་ནང་ཚོང་པའི་སྒར་ནས་ཉ་བའི་སྒར་ཚོ་ཞིག་ཆད་ནས་སྦ་ཆེན་ཉ་་
ཚང་འོག་མར་སོང་སྟེ་ཉ་བདག་སེར་བ་ཡར་ཡར། ཀཱི་སྒྲ་ལྕུང་ཀ་གྲགས་གྲགས། །
ཉ་འཛིན་ཐག་རྒྱ་བྲན་བྲན་བྱས་ནས་སྐད་ཅིག་ལ་ཉ་རི་བོ་ཙམ་ཞིག་སྤུངས་བྱུང་
བས། ཧོར་རྒྱལ་བློན་རྣམས་ནས་རྒྱང་ཤེལ་བརྒྱབ་ནས་བལྟས་པས་སྔར་ཤན་་་
པས་གང་ཟེར་བ་ལྟར་གྱི་བླ་ཉ་རྟགས་ཅན་གསུམ་པོ་འདུག་པ་ལ་ཉ་པ་རྣམས་
ནས་ལྟད་མོ་བལྟ་འདུག །འབྲུག་མོས་ ཨ་ཁ་ད་གུར་རྗེའི་བླ་ཉ་བསད་འགྲོ་
བསམ་ཏེ་ཕོངས་སེམས་ཚད་མེད་སྐྱེས་ནས་གཡུ་དཀར་ཕུར་རྡོ་ཙམ་ཞིག་རུམ་་
དུ་བཅུག་སྟེ་མོ་ཚུབ་བེ་ཚུབ་བེ་བརྒྱུག་སོང་ནས་ཉ་པའི་དཔོན་པོ་གོས་དམར་པོ་
118



གྱོན་པ་ཅན་ཞིག་འདུག་པ་དེ་ལ་གཅར་ནས་ཉ་དཔོན་ལགས། འདི་ཧོར་གྱི་དུག་
ཉེ་སྤུན་ཟེར་བ་རེད། འདིས་ཁྱེད་ཚོང་པ་ལ་ཅི་བྱ་མེད། དེ་བས་ང་ལ་ཚོང་དང་
ངས་གཡུ་འདི་སྦྱིན་ཟེར་བས་ཉ་དཔོན་དེས་ངེད་ཚོང་པ་ལ་སྨན་ཡང་མཁོ་ལ་་་
དུག་ཀྱང་མཁོ། ཉ་མི་བཙོང་གཡུ་འདི་ཁར་སང་རྒྱའི་བུ་ཆུང་ཡས་བོར་ཁྱེད་་་་
གཉིས་ཀྱིས་ངེད་ཚོང་པའི་སྒར་ཁྲིམས་བསྣོག་པའི་ཉེས་བཤགས་ལ་དགོས་ཟེར་
ནས་གཡུ་དེ་རུམ་དུ་བཅུག་སོང༌། འབྲུག་མོ་ཕར་བརྒྱུག་སྟེ་གུར་དཀར་གྱི་བླ་ཉེ་
གསེར་ཉ་གཡུ་གཤོག་ཅན་དེ་བླང་ནས་འདི་ང་ལ་མ་བཙོང་ན་མི་ཆོག། ཁྱེད་
ཚོང་པས་ངེད་ཧོར་སེར་གྱི་རྩྭ་ར་ཟོས་ཧོར་ཆུའི་ནང་གི་ཉ་བསད་པའི་ཉེས་ཆད་
ལ་དགོས་ཟེར་ནས་ཉ་ཁྱེར་ནས་ཕར་ཙམ་བརྒྱུག་པས་ཉ་དཔོན་དེས་འབྲུག་་་་
མོའི་སྐྲ་ནས་བཟུང་སྟེ་ཚུར་དྲུད་དེ་ལག་གིས་འཕྲོག་ནས་འབྲུག་མོའི་འགྲམ་རྩ་
ལ་ཐལ་ལྕག་ཚག་སྒྲ་གྲགས་པ་གསུམ་བརྒྱབ་ནས་ཕུང་མོ་ངོ་ནག་མ་ཁྱོད་ལ་ཆོག་
མི་ཆོག་དྲི་ལེ་མིན། ཁར་སང་ངེད་ཚོང་པ་ས་ལ་བབས་མ་ཚར་གོང་ནག་མོས་
རྩིང་སྒྲས་བསྡིག་མོ་བྱེད། དེ་རིང་ཉ་འཕྲོག་ཁ་ཕར་འཁོར་ཧོར་མོ་ཚུར་འཁོར་
གླིང་མོ་ཀུན་དཀྲུགས་གཞི་མ་སྡེ་གཉིས་ཕུང་གིས་བརླག། འགྲོ་ཐུབ་ན་སྤུ་མཁར་
དུ་སོང་ཟེར་ནས་སྙིང་གར་རྡོག་གྱོང་ཞིག་བརྒྱབ་ཏེ་ཕ་ཚད་དུ་འཕངས། གུར་
དཀར་གྱི་བླ་ཉ་དེ་ཁོག་པ་ཁ་ཕྱེས་ནས་བསད་ཤ་དུམ་བུར་བཙོས་ཏེ་ཟོས་པས་
རྒྱལ་མོ་འབྲུག་མོ་དེ་ཧོར་སྡེའི་སྔོན་ནས་ཞེ་ཁྲེལ། ཉ་བའི་སྔོན་ནས་ངོ་ཚ་ཡང་་་་
ཚུར་མི་འོང་ཐབས་མེད་དུ་སོང་ནས་ཡ་ཐོད་རྟུལ། སྐྱིད་པ་འདར་བཞིན་ཧོར་་་
མཁར་དུ་འོང་ནས་དེ་ཚུལ་བཤད་པས་གུར་དཀར་ཚིག་པ་ཟོས་ཏེ་སྤྲེལ་ངོ་་་༌༌
དམར་ཕྱུར་རེ་སོང་ནས་ཁོ་ཧམ་ཆེན་གྱིས་ཚོང་པ་རྩྭ་ར་པད་མ་སྟོང་ལྡན་འདི་་
རང་སྡེ་ཧོར་གྱིས་སྤྱོད་དབང་མེད་པ་ནས་ཁོས་ཐོག་བརྫིས་བཏང་བླ་ཉ་བསད།
119



ད་རུང་ཨ་འབྲུག་ལ་བརྡེག་ སང་ཉིན་སྐྱ་རེངས་ཤར་དུས་བེ་ཐུལ་ངར་མའི་་་་་
དཔུང་ཆོས་ལ་ཡུ་མེད་གྱིས་ཟེར། ཧོར་སྟོབས་ཆེན་ཞེ་སྡང་ལངས་ཏེ་ངས་ཁོང་ཚོ་
ལ་ལས་དེ་བྱས་ཅན་ཞིག་མི་བཟོ་རེ་ཟེར་ནས་ཧོར་སྡེ་དམར་ནག་བཅུ་གཉིས་ལ་
ཆ་དང་ཡི་གེ་བྱས་ཏེ་དམག་འབུམ་ཚོ་ཕྱེད་གསུམ་བསྡུས། དེ་ནས་སྤྲུལ་པའི་ཚོང་
སྒར་དེས་ཧོར་གྱི་བླ་ཉ་བསད་ཆུ་ཐེལ་སྔར་ཤོར་བ་ཆམ་ལ་ཕབས་རྩྭ་ར་པད་མ་
སྟོང་ལྡན་དེ་འདྲེ་འབྱུང་པོའི་གྲོང་ཁྱེར་ལྟར་བྱས། ཤིང་སྡོང་དུམ་བཏང༌། རི་
མགོ་མེད་བྱས། ཐོང་གྲམ་པར་བརྡལ། དེའི་མཚན་ཕྱེད་ཉ་བའི་སྒར་དེ་ཚོང་་་་
སྒར་ཆེན་པོ་དང་བསྡོང་ནས་ལག་རྡོ་རྣམས་ཀྱིས་གླུ་བླང་བྲོ་བརྡུང་ཤག་བཀྱེས་
མཐར་ལྷ་རྒྱལ་ལོ་ཟེར་བའི་སྒྲས་ས་འདར་བ་ལྟར་བྱས་པས་ཧོར་གྱི་བླ་རི་རྡོ་རྗེ་
རྩེ་དགུ་དེ་དམར་གཏོར་མགོ་མཇུག་ལྡོག་འདྲ་བྱས་ནས་ཞིག་ས་ཐེལ་བྲོས་པ་་་
བཟུངས་སྟེ་བཀའ་ཐ་ཚིག་ལས་མི་འགལ་བའི་ཆད་ཐོ་བསྒྲུག་ཏེ་དམ་ལ་བཞག་
གོ །དེའི་ཕྱིར་ནང་ཧོར་སྟོབས་ཆེན་དང ་འཆང་ལྷ་ལྕགས་ཚ་རྣམས་ནས་དཔུང་
གི་རུ་སྣ་དྲངས་ནས་སོང་བས་སྒར་པ་བཀྱག་ཚར་ཏེ་མཚེར་མལ་ཐབ་ཀ་རུག་གེ།
གོ་བོ་ལྡིང་སྐོར་ཀྱི་ལེ་འདུག །རྗེས་དེད་ནས་གཡག་ལའི་ལ་མགོ་བར་སོང་བས་
མཐོ་ནམ་མཁའི་སྤྲིན་གསེབ་ན་རྟ་དྲེལ་མཚེར་སྒྲ་ལྷངས་སེ། མཛོ་ཕོ་ངུར་ཤིང་དི་
རེ། ལྷ་གཡག་རྔ་མ་ཚུབས་སེ། ལག་དོ་གླུ་སྒྲ་སིང་ངེ་ཡིབ་སོང་། རི་ངོ་དེ་ནས་་་
ཁོང་རྣམས་ནས་ཅི་བྱ་མ་རྙེད་དེ་ཚུར་ལོག་པར་གདའོ། །ར ་ ཁ



1:|: ཀྱི ་
ཡོ ། ༡
ནང་ ་ ::
11:2 :
། ། གང་ལ་
ལེའུ་བཅུ་གཉིས་པ།
གླིང་རྗེས་རྒྱ་ཕྲུག་ཐང་རྙེད་སྤྲུལ།།
ཧོར་བློན་ཤེད་ཆེན་ཀླད་ཁྲག་གཏོར།།
འཆང་ལྷ་སྨུག་པོ་དོང་ཞབས་མནན།།
བླ་སྟག་བསྒྲལ་ཞིང་ལྕགས་ཚ་བཏུལ། །
༢ འཇིག་རྟེནདབང་ཕྱུག་ཉི་མ་སེང་ཆེན་རྗེ། །ཚེ་ཡི་བསིལ་སྦྱིན་སྒྲོལ་དཀར་
སྒྲོན་ནེའི་ཟླ། །ཟུང་གཅིག་དྭངས་བའི་མཁའ་ལ་རྒྱུ་བ་ན། །བདུད་ཚོགས་མུན་
པའི་རྒོལ་བ་རྣམ་པར་འཇོམས། །དེ་ནས་ཤར་རྗེ་བཙུན་སྒྲོལ་མའི་རྣམ་འཕྲུལ་
ཌཀྐི་ཡོངས་ཀྱི་སྤྱི་རྗེ་ཤེས་རབ་སྟོང་པའི་རང་གཟུགས། སྟོང་ཉིད་མགར་བཟའ་
ཆོས་སྒྲོན་དེ་གཟིམ་པའི་རྨི་ལམ་ན་གསེར་གྱི་རྡོ་རྗེ་རྒྱ་གྲམ་འོད་སྟོང་འཕྲོ་བ་་་
ཞིག་ཕྱག་དུ་ལོན་པ་དང༌། ཉི་མ་ཤིན་ཏུ་གསལ་བ་ཞིག་ཤར་བ་རྨིས་འཕྲལ་་་་་
གཟིམས་སད་ཉི་མ་ཡང་ཤར་འདུག་པས་རྟེན་འབྲེལ་ལེགས་པར་འགྲིགས་ཏེ་་
དགོངས་པ་ལ་དེ་རིང་སྐུ་རྗེ་རིན་པོ་ཆེ་ལྕགས་ཁང་དུ་བྱོན་པའི་དུས་ལ་བབས་་
པ་རེད་དགོངས་ནས་འཕྲལ་དུ་བཞེངས་ཏེ་ཁྲུས་དང་བསང་མཆོད་མཛད། ལྷ་
ཁང་དུ་ཡོན་ཆབ་སོགས་བཤམས་ཏེ། དར་གོས་རིན་ཆེན་རྒྱན་ཆ་རྣམས་སྐུ་ལ་་
གསོལ་ནས་ཞལ་མཛེས་དཀར་ལ་འཚེར་བ་ཡིས། །གངས་ལྡན་རི་ཡང་ཕ་མཐར་
བསྐྲད། །སྐུ་ཡི་ཆུ་ཤིང་ལྡེམ་པ་དེས། །ཤིང་ནག་ནེ་གྲོ་རྡ་ཡང་སྐྱེངས། །བཀྲག་་་་
མདངས་ལང་ཚོས་སྒེགས་པའི་གཟིས། །རྟ་བདུན་གསལ་བའི་འོད་ཀྱང་འཕྲོག །
སྙན་འཇེབ་གསུང་གི་པི་ཝང་སྒྲས། །དྲི་ཟའི་གླིང་བུའི་སྒྲ་ཡང་འཁུམ། །མཐོང་ན་
121



ཡིད་འོང་གོམ་སྟབས་ཀྱིས། །མཆོད་སྤྲིན་བརྒྱ་པའི་ཡིད་ཀྱང་འགུགས་པ་ཞིག་་་
མཛད་དེ་ཚོང་མགྲོན་གྱི་སྒར་ཤུལ་ལ་གཏད་ནས་བྱོན་པས། དཔའ་བཟང་ཤན་
པ་རྨེ་རུས་ཀྱང་རྨི་ལམ་རྟགས་ཅན་འགའ་རྨིས་པས་བློ་མ་བདེ་ནས་འཕྲལ་དུ་་་
ཁོང་ནས་ཀྱང་ཁྲབ་རྨོག་གྱོན། འཁོར་གསུམ་བསྐོར་དམར་རྐྱང་ཁ་ལ་མེ་འབར་
ལ་ཞོན་ནས་འོང་བ་དང་ཁོང་གཉིས་ལམ་དུ་འཕྲད་པས་བསྡོང་ནས་བྱོན་ཏེ་་་
སྒར་ཤུལ་དེར་ཐོན་པ་དང་ཤ་རོའི་ཕུང་པོ་ཆེན་པོ་ཞིག་འདུག །ཅི་ཞིག་ན་ཤ་་་
རོའི་ཕུང་པོ་དེ་འགུལ་ཤིག་ཤིག་བྱས་བྱུང་བའི་ནང་ནས་བུ་ཆུང་ལོ་བརྒྱད་པ་་་
ཙམ་ཞིག་གོས་མེད་གཅེར་བུར་སྙིང་རྗེ་བ་ལྟར་བུད་བྱུང་བས།ཤན་པས་ཡི་ཐན་
ཕྲུག་མི་མེད་ལུང་སྟོང་འདིར་ཁྱོད་ཀྱི་ཐན་གཟུགས་སྟོན་དོན་ཅི་རེད་གྲི་དུག་་་
རལ་ངར་ལ་མི་དྲངས་རེ་ཟེར་བ་དང་བུ་ཆུང་དེས་ང་ཕ་མ་མེད་པའི་དྭ་ཕྲུག་
ཟས་གོས་མེད་པའི་སྤྲང་པོ་དེ་སྔ་ཡན་ལ་དྲིན་ཆེན་ཚོང་པའི་རྗེས་དེད་ནས་ཟས་
ལྷག་ཐོས། སྐོམ་ལྷག་འཐུང་། ཤ་རོ་གྱོན་ནས་བསྡད་པས་བུ་ཆུང་འཁྱགས་ལྟོག་་
རིག་མ་དགོས་ད་ནང་གཉིད་སོང་ནས་ཚོང་པའི་སྒར་མ་ཟིན་ད་ཚོང་པ་མེད་ན་
བུ་ཆུང་ཤི་བ་ལས་འོས་མེད། སྙིང་རྗེ་ཡོད་ན་གསོ་རན། ཁྲེལ་མེད་བྱེད་ན་གསོད་
རན་བསད་ཀྱང་ཆེ་རྒྱུ་ཚོ་ཅི་མེད་ཟེར་བས། སྒྲོན་ནེས་ཤན་པ་བུ་ཤིག་ཆུང་སྟེང་
ལ་སྟ་རེ་ཟེར་བའི་དཔེ་ལྟར་དྭ་ཕྲུག་འཁྱམ་པོའི་སྟེང་ལ་བེ་ཐུལ་ངར་མའི་དཔུང་
པ་ངོམ་ན་ཁྲེལ་ཚེ། དེ་བས་ང་ལ་ངོ་ཆེན་ཐོངས་དང་དགེ་བ་ཤན་པ་ལ་ཡོད་་་་
གསུངས་པས་ཤན་པས་བསམ་པ་སྒར་ཆེན་པོ་འདི་ཙམ་གྱི་ཤུལ་ན་ཤ་རོ་གྱོན་་།
དགོས་པའི་བུ་ཆུང་ཡོད་དོན་མེད་འདི་ཡིན་རྒྱུ་ཞིག་ཡིན་ངེས་རེད་དེ་ང་་་་
བརྡུང་ན་ཨེ་ཐུབ། བསད་ན་ཨེ་སོད་མི་ཤེས་པས་དེ་བས་སྒྲོན་ནེ་ལ་ངོ་ཆེན་་་་་
བཏང་ན་དགའ་བསམ་ནས་འོ་ན་སྒྲོན་ནེ་ཁྱོད་ལ་ངོ་ཆེན་སྦྱིན་ཆོག་ཀྱང་རང་
122



བསམ་ཧོར་མཁར་དུ་མངག་མི་ཆོག་ཟེར་བས་སྒྲོན་ནེའི་ཞལ་ནས་ཁྱོད་ཤན་པ་
ཞེ་རེ་ཆུང་བུ་ཆུང་འདིས་བྱེའུ་ཞིག་ཀྱང་མི་སོད་ན་ཧོར་རྗེའི་དབང་ཐང་ལ་བསྡོ་
རྒྱུ་ཚོ་ག་ལ་ཐུབ། འོན་ཀྱང་ཁོ་རང་རང་བསམ་ལྟར་བྱེད་མི་འཇུག་གསུངས་པས། །
བུ་ཆུང་དེས་ང་ཚོང་པའི་རྗེས་བཞིན་དུ་འགྲོ་བ་ལས་ཁྱེད་ཧོར་ཡུལ་དུ་འདུག་་་
དོན་མེད་ཟེར་ནས་ཤོར་གྲབས་བྱས་པས་ཤན་པས་ཡ་སྒྲོན་ནེ་ཕར་ཁྲིད་ཁྲིད་་་་
ཟེར་ནས་མྱུར་བར་མགར་བའི་ལྕགས་ཁང་རིང་མོར་ཁྲིད་པས་ཆོས་དར་རྒྱལ་
པོས་ངའི་བུ་མོ་འདིས་བུ་ཆུང་ཤ་ཚ་མོ་ཞིག་ལོན་འདུག་ཀྱང་གུར་དཀར་གྱིས་ཅི་
ཟེར་མི་ཤེས་ཟེར་བ་དང་། སྒྲོན་ནེས་ཕ་རང་སེམས་ཆུང་མི་དགོས། འདི་ཤན་་་་
པས་ང་ལ་ངོ་ཆེན་བཏང་བ་ཡིན་གསུངས་པས་ཁོ་དགའ་ནས་འོ་རེད་འདུག – །
ངའི་བུ་ཚབ་ཁྱོད་ཀྱི་བརྩེ་རོགས་ལེགས་པོ་ཞིག་འདུག་ཟེར། དེ་ནས་གཞན་སྡེ་་
ཧོར་རུའི་ངོར་བྱིས་པའི་གཟུགས་སུ་སྤྲུལ་སྒྲོན་ནེས་གཟིགས་ངོར་སྐུ་དངོས་སུ་
བསྟན་ནས་བཞུགས་ཤིང་། དེ་ལྟར་སྤྲུལ་པའི་བུ་ཆུང་དེ་ཉིན་རེ་ཟླ་རེ་ལས་སྐྱེད་
ཤིན་ཏུ་ཆེ་བར་གྱུར་ཏེ་ལོ་གཅིག་ཕྱེད་ཙམ་ན་ཕོ་སར་དར་མ་དཔའ་ལ་རྒྱ་སྟག་
ལྟ་བུ་རྩལ་དྲུག་སྐྱ་ཁྲ་ལྟ་བུ་སྟོབས་ལ་གླང་ཆེན་ལྟ་བུ་ཞིག་ཏུ་གྱུར་ནས་མགར་གྱི་
བྱ་བ་ལ་ཡང་ཕ་ཆོས་དར་ལས་མཁས་པ་ཞིག་ཏུ་གྱུར་མི་གཤིས་བཟང་ཞིང་ཤག་
དང་རྩེ་མོ་ལ་དགའ་བས་ཧོར་སྡེ་དབང་མེད་བྲན་དུ་བྱེད་པ་ཞིག་ཏུ་གྱུར་པ་་་་
དང་ཉིན་གཅིག་རྒྱལ་པོ་གུར་དཀར་ནས་སྲས་ཨ་རྒོད་བཙས་ནས་ལོ་གསུམ་་་་
སོང་དེ་སྔར་གླིང་ལ་དོགས་ནས་བཙས་སྟོན་བྱེད་མ་ཕོད་པར་ལུས་སོང་། ད་ནི་
གེ་སར་མེད་ངེས་རེད་པས་བློ་ཡང་བདེ་མོར་ཡོད་ད་ལོ་བུ་འདི་ལ་བཙས་སྟོན་་
བྱེད་དགོས། གདུང་མ་ཀ་བས་བཀྱག་ན་མཐོ། རྒྱལ་བུ་བཙས་སྟོན་གྱིས་བཀྱག་་
ན་ཆེ་ཟེར་བ་ཡིན་པས་སང་ཉིན་ཧོར་སྡེ་དམར་ནག་བཅུ་གཉིས་པོ་འདུས་ཤོག་
123



ཟེར། དེའི་ཕྱིར་ནང་ཧོར་སྡེ་དམར་ནག་བཅུ་གཉིས་པོ་དེའི་བཙན་ལ་ཤན་པ། །
དཔའ་ལ་སྟོབས་ཆེན་མན་ཆད་དང་དམའ་ལ་ཁྱི་གཡོག་ཆུང་ལ་བྱིས་པ་ཡན་་་་་
ཆད་འདུས་ཏེ་བཟའ་བ་ཤ་ཡི་རི་བརྩི ག་བཏུང་བ་ཁྲག་གི་མཚོ་བསྐྱིལ་ཏེ་བཙས་
སྟོན་བྱས། མགར་ཆོས་དར་སྒྲོན་ནེ་ཐང་རྙེད་གསུམ་ཀྱང་སྟོན་མོ་ལ་སོང་། ཆོས་
དར་རྒྱལ་པོའི་བསམ་པ་དེ་རིང་ཐང་རྙེད་ལ་གུར་དཀར་ནས་ཅི་ཟེར་འོང་་་་་
སྙམས་ཏེ་བློ་མ་བདེ་བར་ཡོད་པ་ལ་གུར་དཀར་ནས་བཀའ་བཀྱོན་མེད་ཐོག་་་་
ངའི་ཚ་བོ་ཐང་རྙེད་འདི་ལུས་བོང་ཆེ་ཞིང་མི་བརྗིད་ཅན་ཞིག་འདུག་པས་བུ་''
བཙན་རྒྱལ་དང་འདྲ་བ་ཞིག་སྐྱེས་ནས་ང་ཁུ་བོའི་བློན་གྲལ་ཞིག་འོང་བ་འདྲ་ཨ་
རེ་དགའ་ཟེར། དེ་ནས་རྒྱལ་པོ་གུར་དཀར་ནས་ད་རྩེད་མོ་སྣ་ཚོགས་བྱེད་དགོས་
པའི་དང་པོ་སྐྱེན་འདོད་ཕོ་སར་ཚོས་མདའ་རྩེད་གྱིས་ཤོག་ཟེར་བ་དང་དཔའ་
གསལ་ཐང་རྩེ་གཡུ་འབྲུག་དེ་རྒྱ་སྟག་ཚང་ནས་ལངས་འདྲ་ཞིག་བྱས་ཏེ་གཡས་
སྟག་དོང་ནང་ནས་མདའ་ཤབ་གཡོན་གཟིག་ཤུབ་ནང་ནས་གཞུ་བླངས་ཏེ་་་་
མདའ་སྟོང་སྤྲད་དེ་གླུ་འདི་བླངས་སོ། །
ཨ་ལ་ཨ་ལ་ཨ་ལ་རེད། །ཐ་ལ་ངག་གི་འགུགས་ལུགས་་༌་
རེད། །སེར་པོ་ཧོར་གྱི་ཕོ་ལྷ་རྣམས། །དེ་རིང་ཐང་རྩེའི་ ༡༡
གྲོགས་ལ་བྱོན། །ང་འདྲ་དཔའ་གསལ་ཐང་རྩེ་བུ། །ཆུང་ །
མ་ལུའི་པང་ལ་སྐྱེས་ཚུན་ནས། །མི་ཚེ་མདོ་དྲུག་རྟ་ལ་་་
བཅད། །སྦྱང་པ་ཁྲ་མོའི་དམག་ལ་བྱས། །རྩེད་མོ་གོ་་་་
མཚོན་གཉིས་ལ་བརྩེས། །མདའ་སྐྱེན་པོའི་རང་དབང་་
ཐོབ་ལེ་ཡིན། །གཡས་སྟག་དོང་ནང་གི་མདའ་མོ་འདི། ། ཁ་
124



ན སྒྲོ་དཀར་ཟི་ར་འཕུར་ཤེས་ཟེར། །གཡོན་གཟིག་ཤུབ་་་ ( )
ནང་གི་གཞུ་མོ་འདི། །དཀར་མོ་པ་ཏྲ་འཁྱིལ་ཆེན་ཟེར། །
མདའ་རྩེ་བའི་ཐོག་མར་ཐོང་རྩེ་བརྩེ། །བར་སྣང་འབྲུག་
གི་ཐོག་དམར་དེ། །འཕེན་ས་བྲག་དཀར་འབེན་ལ་་་་་་
འཕེན། །དེ་རིང་དཔའ་གསལ་འཕྲུལ་མདའ་འདི། །
འཕེན་ས་མཁར་གྱི་སྤེན་པད་ཡིན། །ཡིན་དོན་ཧོར་གླིང་ །
འཁྲུགས་པའི་དུས། །གླིང་དཔའ་ཐུལ་ངར་མས་མདའ་
ཚག་གིས། །མཁར་སྤེན་པད་དཀྲུགས་ནས་ཞིག་ལ་ཐུག །
སྒ་བཞིའི་འཛེར་ཐག་ཀོ་བས་སྡོམ། །མཁར་སྤེན་པད་་་
ཞིག་པ་མདའ་ཡིས་སྡོམ། །ལྷ་གནམ་ཐེལ་དཀར་པོས་་་
མདའ་སྣེ་དྲོངས། །སྤེན་པད་ཕོན་ཐག་བསྡམ་འདྲ་གྱིས། །
གཞུ་སྒྲ་འབྲུག་སྒྲ་ལྡི་རི་རི། །མདེའུ་གློག་འོད་ཤ་ར་ར།།
ཧོར་རྒྱལ་བློན་མདའ་ལ་རྩེད་མོ་ལྟོས། ། ། །
ཟེར་ནས་མདའ་འཕངས་སྐབས་ཧོར་ལྷ་གནམ་ཐེལ་དཀར་པོ་དེས་ཐང་
རྩེའི་མདའ་ཡི་ཁ་འཛིན་དུ་ཡོད་པ་ཐང་རྙེད་ཀྱིས་དབང་མེད་དུ་མདའ་སྣེར་་་་
བཀུག་ནས་བཞག་པས་མདའ་དེ་སྤེན་པད་རྩར་ཕར་མ་སོང་ནས་གནམ་དུ་་་་
ཡར་འཕར་ཏེ་ཅི་ཆ་མེད་པར་ར་དཀར་པོ་གཡུ་ཡི་རྣ་ཐོག་ཅན་ཞིག་འབའི་ཤད་
ཙི་རེ་མདའ་ཡིས་འཛེར་ནས་ཐང་དུ་ལྷུང་བྱུང་བས་ཧོར་པ་རྣམས་ཧ་བགད་དི་
རེ་སོང་གནམ་ཐེལ་དེས་མདའ་རྨོས་མ་བཟོད་ནས་སྐྱེས་བུའི་བཀའ་ལས་ནམ་”
125



ཡང་མི་འདའ་ཞིང་སངས་རྒྱས་ཀྱི་བསྟན་པ་བསྲུང་བ་དང་རྒྱལ་པོ་གུར་དཀར་
གྱི་སྲོག་གི་གཤེད་མར་ཁས་བླངས་སོ། །དེ་ནས་ཐང་རྩེས་མྱུར་བར་མདའི་ཤབ་
སྟེ་ར་ཡང་མི་སྣང་བར་གྱུར། ཤན་པ་ཡིད་མ་བདེ་ཙམ་བྱུང་། ཡང་རྒྱལ་པོ་གུར་
དཀར་ནས་ཐང་རྩེས་མདའ་རྩེད་ཀྱང་ཡག་བྱུང་ཡང་། ད་ཤེད་ཆེན་ཚོས་ཤེད་་་
བསྡུར་ན་དེ་བས་ཀྱང་ཡག་པས་གཡུག་ཚད་བགོས་ཤོག་ཟེར་བ་དང་། ཧོར་་་་
ཤེད་ཆེན་རི་བོ་པང་ཁུར་དེ་ཡར་ལངས་ནས་དཔུང་པ་གཡས་བརྗེས་གཡོན་་་་
བརྗེས་བྱས་ཏེ་དོམ་ནག་ཁྲག་གིས་བཟི་འདྲ། བཙན་དམར་ཐང་ནས་ལངས་
འདྲ་ཞིག་བྱས་ཏེ་གླུ་འདི་བླངས་སོ།།
གླུ་ཨ་ལ་ཨ་ལ་ཨ་ལ་རེད། །ཐ་ལ་ངག་གི་འགུགས་ལུགས་
རེད། །ཕོ་ལྷ་ཐེའུ་རང་མཆེད་གསུམ་མཁྱེན། །དེ་རིང་ཨ་
ཕོའི་གླུ་སྣ་དྲོངས། །ས་འདི་ཧོར་རྗེའི་སྐུ་མཁར་ལ། །ང་
འདྲ་སྟོབས་ལྡན་ཤེད་ཆེན་བུ། །སྡིག་པ་ར་ཙའི་སྲས་པོ་
རེད། །རི་བོ་པང་པས་འདེགས་མི་ཡིན། །རྒྱ་མཚོ་ཤུགས་
ཀྱིས་དཀྲུགས་མི་ཡིན། །གླང་ཆེན་ཕྲག་ལ་ལེན་མི་ཡིན། །
འབྲོང་བྲེ་སེར་རྭ་རྡེབ་བྱེད་མི་ཡིན། །དྲེད་ཤེད་ཆེན་་་་་
དཔུང་པས་རྡུང་མི་ཡིན། །དོམ་ངར་མ་ཐལ་མོས་གསོད་
མི་ཡིན། །གླིང་དགའ་བདེ་རྒོད་པོའི་ངོ་ལེན་དེ། །ང་ཤེད་
ཆེན་མ་གཏོགས་ཡོད་མི་མེད། །ཤེད་རྡོ་གཡག་རོ་འདྲ་བ་
'' དེ། །ཧོར་ཕོ་བརྒྱས་ཕྲག་ལ་མ་ལོན་སྐབས། །ང་ཤེད་ཆེན་ ་
126



ཤི་
པའི་ མཛུབ་མོ་གཅིག་གིས་བཀྱག །ཕོ་ཡིན་ན་རྒོད་པོ་དེ་འདྲ་ པཏི
རྩེ་ཡིན། །ཧོར་གུ་ཡངས་རྒྱལ་པོའི་མངའ་ཞབས་ན། །བུ་་་
''* ཡིན་བསམ་རང་སྣང་རྒྱས་མི་ཚོ། །ང་ཤེད་ཆེན་ཤེད་ལ་
འགྲན་ནས་ཤོག །མགོ་ཀླད་པའི་རྒྱ་ཐག་གཏོར་བས་ཆོག།།-
ལུས་གཟུགས་བཞི་ཐང་ཤིང་བཅོམ་པས་ཆོག །ཉམས་་
མཚར་མོ་ཤེད་འགྲན་བསྡུར་ན་ཡོད། །ཕོ་རྒོད་འདོད་
ཡོད་ན་ལ་མོ་ཤོག །འོང་མ་ཕོད་རྡ་ལེ་ཁྱི་དང་འདྲ། །གོ་ ༡༠།
ན་རྣ་བའི་བུ་རམ་གྱིས། །མ་གོ་གླུ་ལ་འབྲེལ་བ་མེད།།།2/38
ཟེར་བ་དང་ཤེད་ཆེན་ལ་འགྲན་ཕོད་པ་གཅིག་ཀྱང་མ་བྱུང་། སྤྲུལ་པའི་་
· ཐང་རྙེད་དེ་ཡར་བཞེངས་ནས་ཡ་ཤེད་ཆེན་བུ། ཤེད་ཁྱོད་ལ་ཡོད་པ་ལོས་ཡིན་
ཏེ་གཡུག་ང་མཁས་ན་ཅི་ཤེས་གསུངས་པ་དང་ཧོར་སྡེ་རྣམས་ཀྱིས་ཐང་རྙེད་་་
དེའི་ཁ་སྤོབས་ལ་ལྟོས་ཁོ་རང་ཚར་བའི་བྱ་བ་བསྒྲུབ་ལེ་རེད། ཧོར་རུའི་ཕོ་སར་
ཐམས་ཅད་རུབ་ཀྱང་ཤེད་ཆེན་གྱི་ལག་གཡས་དོ་མི་འོང། ཁོས་རེ་བ་ག་ལ་ཡོད་
ཟེར་ནས་ཞེ་ཁྲེལ་འཇོག་འདུག །ཕ་ཆོས་དར་ནི་སྐྲག་སྟེ་ད་ངའི་བུ་ཚར་སོང་་་
ཧོར་ཤེད་ཆེན་ལ་འགྲན་པ་ས་སྟེང་ན་མེད་བསམ་ནས་སྙིང་འདར་བཞིན་དུ་་་་
བསྡད་པ་དང་། ཤེད་ཆེན་གྱིས་ཡ་བུ་ཆུང་ཤི་ལ་མི་འཚེར་ན་སྡུག་ཁྱོད་ཙམ་ལས་
སླ་མོ་ཡིན། ཆོས་དར་རྒྱལ་པོ་ལ་བུའི་བསོད་ནམས་དེ་མེད་འདྲ། ཁྱོད་ད་ནང་”་
མགར་བའི་ལྕགས་ཁང་ནས་འོང་དོ་ནུབ་ཕྱི་མའི་ལམ་དུ་སོང་ཟེར་ནས་ཁོང་་་
གཉིས་ཤེད་འགྲན་བསྡུར་བས་གཡུག་ཐེངས་དང་པོར་ཐང་རྙེད་ཕམ་ཆིས་བྱེད།
བར་མ་ལ་འདྲ་མཉམ་བྱུང་། ཐ་མ་ཐང་རྙེད་ཤེད་ཆེ་བར་གྱུར་ཧོར་ཤེད་ཆེན་དེ་
127



ཀླད་ལ་ལན་གསུམ་བསྐོར་ནས་ཐང་དུ་བརྡབ་པས་ཁོས་རི་རབ་རྩེ་ནས་དབང་
ཆེན་ས་གཞི་ལ་བརྡབ་སོང་སྙམས་འཕྲལ་ཀླད་པ་སྐྱ་ཐ་རེ་གཏོར་ནས་ཡ་མཆུ་་་
ཉེར་ཙམ་བྱས་ཏེ་ཤེད་ཆེན་རི་བོ་པང་ཁུར་དེ་ཉིད་དུ་བསད་དེ་རྣམ་ཤེས་མི་་
ལུས་ཆོས་ལྡན་དུ་སྤྱིར་རོ། །ཤ་ཁྲག་རུས་པས་དགྲ་ལྷ་ཝེར་མ་ངོམས། །ཚེ་དཔལ་
དབང་ཐང་རྣལ་འབྱོར་དངོས་གྲུབ་རྫས། །བསྒྲལ་བྱ་ལས་ངན་རྒྱུན་བཅད་ཐར་
པར་དྲངས། །འདི་ནི་བྱང་སེམས་དམ་པའི་རྣམ་ཐར་ལགས། །དེ་ནས་ཡར་་་༌་
བཞེངས་ཏེ་ཡ་ཤེད་ཆེན་བགད་རྒྱུ་མེད་ཡར་ལོངས་ཤོག་གསུངས་པས་ཧོར་པ་་
རྣམས་ཧི་བགད་ཆི་ལེ་སོང་། ཤེན་པས་གླེན་འཐོམ་བགད་ལེ་མ་རེད་ཤི་ལེ་རེད།།
དེ་ཙམ་ཐང་ལ་རྡེབ་ག་ལ་ཉན་ཞེ་ནག་ཁྱོད་འདྲ་བ་ཟེར། ཐང་རྩེས་མགར་ཆོས་
དར་གྱི་བུ་འདི་སྟོབས་ཆེན་ཞིག་ལ་གླེན་པ་ཞིག་ཀྱང་འདུག་ཟེར། གུར་དཀར་
རྒྱལ་པོ་ནས་ཧེ་ཧེ་ཞེ་མཚར་མོ་རེད་བྱུང་རྩེ་ན་གང་མཚར་འཛིང་ན་གང་ངན་་
ཟེར་བའི་དཔེ་རེད། ཤན་པས་ཐང་རྙེད་ལ་སྟོད་རྒྱུ་མེད། ཤེད་ཆེན་གྱིས་ནམ་་་
ཡང་ཤེད་ངོམས་ཁོ་ན་བྱེད་རྒྱུ་དེས་མཐར་རང་ཕུང་ཐོན་སོང་ཡག་པོ་བྱུང་ཟེར་
ཧོར་སྡེ་རྣམས་ནས་ཐང་རྙེད་སྟོབས་ཆེན་པོ་དེ་ཙམ་འདུག་ཟེར་ནས་ཧ་ལས།
ཐང་རྙེད་ཀྱིས་ཤེད་ཆེན་བསད་པས་རྒྱ་ཚའི་དབུ་དེས་ཧ་བགད་སང་སྒྲ་གྲགས་
པ་ཞིག་བྱིས་པས་སྟོབས་ཆེན་ཚིག་པ་ཟོས་ཏེ་མི་མགོ་ཞེ་ནག་སྔར་ལྟས་ངན་་་་
གཏོང་དེ་རིང་ང་ཡི་སྤུན་བསད་དུས་ཧ་བགད་བྱེད་འདུག་པས་མདའ་འབེན་་
མི་འཇོག་རེ་ཟེར་ནས་དབུ་དེ་བླང་བྱུང་བ་དང་ཐང་རྩེའི་བསམ་པ་འབུམ་པ་
ཞལ་ལུ་དཀར་པོ་བཀྲོངས་ནས་མ་ཚད་ད་རུང་དབུ་ཡིས་རྩེད་མོ་བྱེད་ག་ལ་རུང་
བསམས་ཏེ་ཁྱོད་སྟོབས་ཆེན་གླག་མོ་ཁྲ་འབར་གྱིས་གླིང་མི་ཤི་བོའི་མགོ་མདའ་
ཚག་བྱས་ན་མི་ཡིས་ཁྲེལ་ཁ་འཇོག་དེ་བས་མགོ་འདི་ཁྱེར་ལ་དོང་འོག་ཞིག་ཏུ་་
128



ནོན་ཤོག་ཟེར། ། ཤན་པས་དེ་རེད་ཟོ་དོར་ལྕོག་ལའི་རྫ་ཞབས་ལ་དམ་པོར་ནོན་
ཟེར་བ་དང་ཐམས་ཅད་ནས་དེ་ཐོག་བཞག་ཏེ། ཧོར་གྱི་བེ་ཐུལ་ཡ་མེད་འཆང་
ལྷ་རྒོད་པོ་དེས་རྟ་སེང་གེ་རྩལ་ལྡན་གྱི་སྟེང་དུ་དབུ་དེ་བཀལ་ཁོ་རྟ་གྲོ་དཀར་་་་
འགྲོས་ཆེན་ལ་ཞོན་ཏེ་བཟུར་འདུག་ཞིག་བྱས་ནས་གླུ་འདི་བླངས་སོ། །
གླུ་ཨ་ལ་ཨ་ལ་ཨ་ལ་རེད། །ཐ་ལ་ངག་གི་འགུགས་ལུགས་
རེད། །ཟོ་དོར་ལྕོག་ལྷ་བཙན་གྱི་བུ། །མཆོད་དོ་བསྟོད་དོ་
དགྲ་དཔུང་ཆོམས། །ས་འདི་ཡ་ཟི་མཁར་གྱི་ཟུར། །ང་་་
འདྲ་སྡིག་པ་ར་ཙའི་བུ། །ཡ་མེད་འཆང་ལྷ་རྒོད་པོ་ཟེར། །
དགྲ་འདྲེ་གླིང་གི་གཤེད་མ་ཡིན། །བཙན་པོ་བར་སྣང་་་
གཡུ་འབྲུག་དེས། །རྔམ་ཆེན་གློག་གི་གནམ་ས་བསྒྲིལ། །
ཐོག་དམར་མྱུར་བའི་དཔའ་རྟགས་ལ། །མཐོ་རྫོང་བྲག་
དཀར་ཐང་ལ་བརྙིལ། །རྒོད་ངང་མ་འཁོར་རྟེན་མེད་ལེ་
བྱས། །བཙན་གཞི་བདག་ཟེར་བའི་གཡེར་བོ་ཆེ། །ཁྱོད་
ཡོད་ན་ར་མདའ་འོང་རན་ཡིན། །མཐོན་པོ་སྟག་ཞུ་རྒྱལ་
པོ་དེས། །རྒོད་པོ་ཧོར་དམག་གླིང་ལ་མངག །བེ་ཐུལ་
ངར་མའི་དཔའ་རྟགས་ལ། །རྒྱ་ཚ་ཞལ་དཀར་མགོ་འཕྲུ་
བླངས། །དཔའ་ཐུལ་འཁོར་རྟེན་མེད་ལེ་བྱས། །གླིང་གེ་་
སར་ཟེར་བའི་གཡེར་བོ་ཆེ། །དཔའ་ཡོད་ན་ཤ་ལན་འོང་
རན་ཡིན། །ཤི་མ་གསོན་གྱི་མགོ་བོ་ཁྱོད། །མི་ཡིན་དུས་་
129



ལོ ཧོར་སྡེ་དཔུང་པས་བཅོམ། །སྤུན་ལྔ་སྣོན་པོའི་སོ་ལ་་་་་་
བ བསྐྱོན། །རོ་ཡིན་དུས་ཧོར་ལ་ལྟས་ངན་གཏོང་། །བུ་ཤེད་ཀྱི་
ཆེན་བསད་ལ་ཧ་བགད་བྱེད། །ཁྱོད་དེ་འདྲ་ཞེ་ནག་ཡིན་
པས་ན། །དོང་ནག་པོའི་འོག་ཏུ་དེ་རིང་གནོན། །ཡ་་་་
བསད་ཤ་ལན་མེད་ལེའི་བུ། །དགྲ་ལྷས་ཕ་མགོ་ཨེ་རིག་དུ། །
དཔོན་བསད་ཤ་རྒྱབ་མེད་ལེའི་བུ། །འདན་མས་དཔོན་
མགོ་ཨེ་རིག་དུ། །སྤུན་བསད་རྩ་ར་མེད་ལེའི་བུ། །གེ་སར་
ཕུ་བོ་ཨེ་རིག་དུ། །རོ་སྡུག་དོང་དུ་གབ་ལེ་ཨང་། །ཡང་ན་
ཤི་ལེ་མ་རེད་ན། །ཡོད་ན་ལ་མོ་ར་མདའ་ཤོག །རྒྱ་ཚའི་
མགོ་ལ་རྩར་གཅོད་གྱིས། །ཞལ་དཀར་ཟེར་བའི་རྒྱང་་་་
གྲགས་ཅན། །ཤན་པ་རྨེ་རུས་སྲོག་སྙིང་བླངས། །འཆང་
ལྷ་རྒོད་པོས་དོང་དུ་གནོན། །གེ་སར་ཡོད་ན་དེ་རིང་རན། །
མེད་ན་རྡ་ལེ་ཁྱི་དང་འདྲ། །ཡ་མེད་འཆང་ལྷ་རྒོད་པོ་་
ངས། །དགྲ་ཕར་བརྒྱབ་གླིང་དཀར་ཁྲག་ལ་བསྒྲིལ།།
གནང་ཚུར་བླངས་འབྲུག་མོ་མེ་ཏོག་ཕྲོག །ཧོར་སྡིག་་་་
སྤྱོད་སྡིག་པ་ར་ཙའི་བུ། །ཕོ་ཡིན་ན་རྒོད་པོ་དེ་འདྲ་ཡིན།།
གླིང་དཔའ་ཐུལ་ཟེར་བའི་གཡེར་བོ་ཆེ། །དཔའ་མེད་ཝ་
མོ་ཁྱུ་གཅིག་རེད། །སེང་ཆེན་མངོན་མཁྱེན་ཐོགས་མེད་
130



ཟེར། །ཕ་ཆུས་ཤོར་དུས་ཨེ་ རིག་དུ། །བདུད་ནག་པོའི་་། ཁ
ལག་གཡོག་བྱེད་པ་བས། །སྤུན་བསད་པའི་ཤ་ལན་་་་་་་
བརྩད་ན་དགའ། །ད་ཐོན་ཤོག་ཐོན་ཤོག་ཇོ་རུ་བུ། །གོ་ཆ་ལ་
ན་རྣ་བའི་བུ་རམ་གྱིས། །མ་གོ་གླུ་ལ་འབྲེལ་བ་མེད།། མ
ཟེར་བ་དང་སྤྲུལ་བའི་ཐང་རྙེད་དེ་ཞལ་ངོ་རྫ་རི་ནག་པོ་ལ་ཆར་སྤྲིན་་་་་
འཁྲིགས་འདྲ་ཞིག་ཏུ་གྱུར་ཏེ་འབྲུག་མོ་ལ་གཟིགས་པས་མོས་འཆང་ལྷའི་གླུ་ལ་
ཡག་སྣང་སྐྱེས་ཏེ་ངོ་འཛུམ་གྱིས་གང་ཁ་བགད་ཀྱིས་གང་ནས་འདུག་པས་་་་་
བསམ་མེད་ཀྱི་བུད་མེད་འདི་འདྲ་དགོངས། མི་ཆུང་ལ་གཟིགས་པས་མིག་མཆི་
མས་གང་ཞིང་ཧུ་ཤུ་ཤར་ཤར་བྱེད་ཅིང་གྲི་མགོ་འཕུར་ཏེ་ཡ་ཧམ་ཆེན་འཆང་ལྷ་
བུ་བརྙས་ཚོད་ཟུངས་གདོང་ཞལ་དཀར་བཀྲོངས་བས་མ་ཚད་ད་རུང་མཚང་་་
འབྲུ་དགོས་དོན་མེད་ཟེར་ནས་འཐབ་རྩིས་བྱེད། དེ་སྐབས་དགྲ་ལྷ་ཝེར་མ་་་་
རྣམས་ཁྲོས་ཏེ་ཐོག་སེར་རླུང་ནག་གིས་ཧོར་སེར་ཁྱབ་ལ་ཁད་བྱུང་བས་ཐང་་་་
རྩེས་གླིང་མགོ་དེ་གདུག་རྩུབ་ཅན་ཞིག་འདུག་འཆང་ལྷ་གཅིག་པུས་མི་འོང་་་
བས་དཔུང་རོགས་རྩལ་ཅན་ཞིག་སོང་ཟེར་བ་དང་། ཐང་རྙེད་ནས་ང་འགྲོ་ཟེར་
ཏེ་འཆང་ལྷ་དང་ཁོང་རྣམ་གཉིས་སོང་སྟེ་རི་ལྕོག་ལ་མཚར་རྩེའི་ངོས་རྫ་ཁྲབ་་་
ཁྲོབ་དུ་ཡོད་པ་ཞིག་ལ་ཐོན་དུས་ཆང་ལྷས་ངས་འདི་ནས་དོང་རྐོ་ཁྱོད་ཀྱིས་རྡོ་
ཚོལ་ཟེར་བས། ཐང་རྙེད་ནས་འདི་མགོ་གདུག་པ་ཅན་ཞིག་རེད་འདུག་པས་་་་
ངས་ རྡོ་ཆེ ན་པོ་བཙལ་འོང་ཁྱོད་ཀྱིས་དོང་མི་ལུས་ཚད་དགུ་ཡོད་པ་ཙམ་རྐོས་
ཤོག་མ་གཏོགས་ནོན་པ་མི་འདྲ་གསུངས་པས། ཁོས་བདེན་བསམས་ཏེ་དོང་་་་
ལུས་ཚད་དགུ་བརྐོས་ནས་ཐང་རྙེད་འབྲིང་རིང་དེ་མར་ཐོངས་ཤོག་ང་ཡར་་་་་
131



འོང་ནས་ངེད་གཉིས་ཀྱིས་གླིང་མགོ་གནོན་རན་ཟེར་ནས་བོས་པས། ཐང་རྙེད་
དོང་ཁར་སླེབ་ནས་ཡ་འཆང་ལྷ་བུ། ང་ཡིན་ངོ་མ་སེང་ཆེན་རྒྱལ་པོ་ཡིན། འོང་་
ངོ་མ་ཧོར་ལ་ཤ་ལན་འོང་གསུངས་འཕྲལ་ཐང་རྙེད་གེ་སར་ནོར་བུ་དགྲ་འདུལ་
དུ་གྱུར་ཏེ། དབུ་རྨོག་དཀར་དར་འཕྲུ་ཤིགས་སེ། སྐུ་ཁྲབ་དཀར་ཚེ་མདུད་་་་་
སྤུངས་སེ། སྐེད་འཁོར་གསུམ་ཐོག་མདའ་ཤར་རེ། རྔམ་ཟིལ་བལྟ་མི་བཟོད་པ་་
ཞིག་མཛད་ནས་གླུ་འདི་བླངས་སོ། །
གླུ་ཨ་ལ་ཨ་ལ་ཨ་ལ་རེད། །ཐ་ལ་ངག་གི་འགུགས་ལུགས་
རེད། །སྐྱབས་བླ་མ་ཡི་དམ་དཀོན་མཆོག་གསུམ། །དེ་་་་་
རིང་གེ་སར་གླུ་སྣ་དྲོངས། །ས་འདིའི་ས་ངོ་མ་ཤེས་ན། །
ཉམས་པའི་དགྲ་བགེགས་སྒྲོལ་བའི་གནས། །དྲག་པོ་ཨེ་
ཡི་འབྲུབ་ཁུང་རེད། །ང་དང་ང་ངོ་མ་ཤེས་ན། །ཧོར་་་་་
བདུད་རུ་ཏྲའི་གཤེད་མ་ལ། །དྲག་པོ་གནམ་ལྕགས་མེ་་། /28
ཕྲེང་དངོས། །གེ་སར་ནོར་བུ་དགྲ་འདུལ་ཡིན། །སྨོན་་་་ །
ལོག་བདུད་ཀྱི་བློན་པོ་ལ། །ཞེ་ནག་འཆང་ལྷ་རྒོད་པོ་ཉོན། །
བར་སྣང་སྤྲིན་ཕུང་འཐིབ་པའི་དུས། །གཡུ་འབྲུག་རང་
སྣང་རྒྱས་རྒྱས་ནས། །དོན་མེད་ཐོག་ལྕེ་བྲག་ལ་བབས། །
ཉེས་མེད་དཀར་རྫོང་ཐང་ལ་གཏོར། །ད་རུང་བཙན་ལ་ ༡།
ཞེ་ཁྲེལ་འཇོག །དེ་རིང་སེང་གེས་ཐང་ལ་འཕེན། །སྟོབས་༧pན་ཕྱོགས་
ཤུགས ་ཅི་འདུག་ལྟད་མོ་ལྟོས། །ཧོར་སེར་བུ་རྟ་འཛོམ་་་༡༨)
132



པའི་དུས། །སྤྲེལ་ངོ་རང་སྣང་རྒྱས་རྒྱས་ནས། །དོན་མེད་
བེ་ཐུལ་གླིང་ལ་མངག །ཉེས་མེད་གླིང་གི་ཕུ་ནུ་བཀྲོངས། །
ད་རུང་གེ་སར་ང་ལ་ཁྲེལ། །དེ་རིང་ལྕོག་ལའི་སྡེ་ལ་་་་་
གནོན། །གནོན་ལུགས་ཅི་བྱེད་ལྟད་མོ་ལྟོས། །གཟིག་ཐིག་
ལེའི་གྲྭ་འཛུམ་ཤོར་བའི་དུས། །སྟག་འཇའ་རིས་ཅན་་་།
གྱིས་ཤ་རྒྱབ་འཚོ། །གདོང་ཞལ་དཀར་ཧོར་ལ་ཤོར་བའི་
དུས། །གླིང་གེ་སར་ང་ཡིས་ཤ་རྒྱབ་འཚོ། །ང་འཆི་བདག་
རྒྱུད་ལ་སླེབ་པའི་དུས། །ཤོག་ཟེར་ནས་འབོད་པ་མི་
དགོས་དུ། །གདོང་སྨུག་པོའི་ཇ་མཁར་གཏོར་བ་ལ། །ཕོ་
དེ་བྱས་རྩིས་སྤྲད་མི་དགོས་དུ། །དཔའ་འབུམ་པའི་དབུ་
འཕྲུ་བླངས་པ་ལ། །ཁྱོད་ཤ་ཕས་སྒོ་རྡུང་མི་དགོས་དུ། །
ཧོར་ ནག་རྡོ་ལུ་ཁྱུ་གཅིག་ལ། །སྟག་རི་བཀྲའི་དམག་་་་
དཔུང་མི་དགོས་དུ། །ང་སེང་ཆེན་སེང་གེའི་ངར་སྒྲ་དེས། །
ཧོར་བེ་ཐུལ་རྡར་ཐུང་དྲན་པ་འཕྲོག །ཧོར་རུས་མ་བྱས་
ཚོད་མེད་ལ། །དང་པོ་དམག་དཔུང་གླིང་ཡུལ་བཀང་། །
བར་དུ་ཕུ་ནུ་དེ་ཙམ་བཀྲོངས། །ཐ་མ་དབུ་ཡི་འཕྲུ་ངོམ་
བྱེད། །ད་རུང་ང་ལ་ཞེ་ཁྲེལ་འཇོག །དེ་རིང་ཤ་ལན་ཁྱོད་
ལ་བབས། །ཨ་འཐས་ཞེན་འཛིན་དགྲ་བོའི་གཟུགས། །
133



བརྗོད་བྲལ་སྟོང་པའི་དོང་དུ་འཕེན། །རྡོ་རྗེའི་རྡོ་ཆར་་། །
ལྗིད་ཀྱིས་གནོན། །ཡེ་ཤེས་རྣམ་ལྔའི་བྲོ་ཡིས་བརྡུང་། །
བདག་རྟོག་འཁྲུལ་བ་མ་ཞིག་པར། །ནམ་ཡང་ལྡང་བའི་
གོ་སྐབས་མེད། །སྲས་དགྲ་ལྷའི་ཐུགས་རྩ་ཚིམ་ལེ་གཅིག །
བློན་འདན་མའི་ཞེ་སེམས་སྤྲོ་ལེ་གཉིས། །ང་གེ་སར་སྙིང་
དེ་ཚིམ་ལེ་གསུམ། །ཁྱོད་འཆང་ལྷ་བུ་ལ་དེ་རིང་བྱེད། །ད་
རུང་ཤན་པ་བཙོན་ལ་འཛིན། །སྟོབས་ཆེན་མི་ཤི་གསོན།
བརྒྱངས་བྱེད། །དེ་ནས་ཕུང་རྒན་གཉའ་སྒ་བསྟད། །མགོ་
བེམ་པོར་བསྡིག་མོ་མི་དགོས་དང་། །ང་སྲོག་བདག་་་་
འགྲམ་དུ་ཐོན་ལེ་ཡིན། །དཔའ་ཡོད་ན་གེ་སར་གདོང་ལ་
ལོངས། །མི་རྒྱང་འདུག་ལོང་འབོད་ངོ་རེ་ཚ། །གོ་ན་རྣ་་
བའི་བུ་རམ་གྱིས། །མ་གོ་གླུ་ལ་འབྲེལ་བ་མེད། །
གསུངས་ཏེ་རྡོག་སྡིག་མཛད་པས་ལྕོག་ལའི་ངོས་རྫ་ཤར་གཅིག་ཁོབ་སྒྲ་ཉི་
ལེ་ཉིལ་ཏེ་ཁོས་གླུ་ལེན་སོགས་བྱེད་ལོང་མེད་པར་དོང་ཞབས་སུ་མནན་དེ་་་་
བསད། རྣམ་ཤེས་མི་ལུས་ཆོས་ལྡན་དུ་སྤར། ས་བོན་བཏབ་པའི་འབྲས་བུ་སྨིན་
པ་ལྟར། །རང་བྱས་ཉེས་པས་རང་ཉིད་ཕུང་བར་གྱུར། །འཆང་ལྷ་བདུད་བུ་སེང་
ཆེན་ལྷ་ཡིས་བཏུལ། །ནམ་མཁའི་ལྷ་རྣམས་ཀི་བསྭོའི་འབྲུག་སྒྲ་སྒྲོགས། །དེ་ནས་
དཔལ་གསང་བ་འདུས་པའི་དཀྱིལ་འཁོར་ཞལ་ཕྱེས་ནས་རྒྱ་ཆེའི་དབུ་དེ་སྦྱིན་་
བསྲེགས་མཛད། སླར་ཐང་རྙེད་དུ་སྤྲུལ་ཏེ་ཚུར་བྱོན་པས་ཤོན་པས། བུ་ཐང་་་་
134



རྙེད་འཆང་ལྷ་གར་སོང་ཟེར་བ་ལ་འོ་གླིང་གི་མགོ་དེ་གདུག་རྩུབ་ཅན་ཞིག་་་་་
འདུག་པས་ངས་རྡོ་བཙལ་ཁོས་དོང་བརྐོས་ནས་མགོ་གནོན་པའི་སྐབས་རྫ་་་་་
ཞོགས་བརྒྱུགས་ཏེ་མགོ་དང་ལྷན་དུ་དོང་ཞབས་སུ་གནོན་སོང་དོང་ཞབས་ནས་
གླུ་སྐད་ཅིག་ཐོས་ཀྱང་ཅི་ཟེར་མ་གོ་ང་རང་སྐྲག་ནས་བྲོས་འོང་བ་ཡིན་གསུངས་
པས་ཤན་པ་ཡིད་མ་ཆེས་ཀྱང་ཅི་བྱ་མེ ད་པར་གྱུར་ཏོ། །དེ་ནས་ཧོར་སྡེ་རྣམས་
གྱེས་སོང་། ཐང་རྩེས་ཡ་ཨ་གནམ་རྒྱལ་པོ་རྒྱལ་བུའི་བཙས་སྟོན་གྱི་རྩེད་མོ་ལ་་་
བློན་པོ་སྙིང་འདྲ་བ་གཉིས་བརླག་ཐུབ་སོང་།་ད་ནི་སྟོབས་ཆེན་ཤན་པ་སྤུན་་་་
དང་ལྕགས་ཚ་མ་གཏོགས་མེད་རྒྱལ་པོས་རང་ཚོད་ཟུངས་ལ་འདུག་མཁས་པ།
གྱིས་ཟེར་བ་དང༌
། གུར་དཀར་ན་རེ་ང་ཧོར་གུ་ཡང་རྒྱལ་པོ་ལ་སྔར་ཐུང་ཁྱོད་་་
ཀྱིས་མགོ་བཅའ་མི་དགོས། ཧོར་གླིང་འཁྲུགས་དུས་སྐྲག་སྟེ་རྫོང་དུ་གབ། ད་ལྟ་
ཤེས་ཤེས་ཐོན་ཐོན་མང་པོ་བཤད་པས་རྣ་བ་ཚ་ཁ་རོག་སྡོད་ཟེར། ཤན་པས་་་་
སྟག་ཞུ་རྒྱལ་པོ་བསམ་བློ་ཐོངས་ཧོར་སྡེ་ལ་ཡག་ཉེས་ཅི་མེད། ཁྱོད་རྒྱལ་པོ་དང་
ང་ཤན་པ་གཉིས་ལ་མི་བཟང་ཚོད་ཟིན་དགོས་ཟེར། གུར་དཀར་ནས་ཀླད་་་་་
དམར་ཁ་ཟུངས་ནམ་ཡིན་རྣ་བ་མ་ཚ་ཟེར། དེ་ནས་ཤན་པས་བསམ་པ་མགར་
བའི་ཐང་རྙེད་འདི་མི་གཞན་དང་མ་འདྲ་བ་ཞིག་འདུག་པས་གེ་སར་ཡིན་པ་་་
འདྲ། དེ་ལ་འཆི་བདག་བདུད་ལ་འབྲོས་རྒྱུ། ཡ་ཐོད་རི་མོ་སྣོག་རྒྱུ་མེད་ཟེར་བ་
ལྟར་ད་མ་བཟང་ཚར་འདུག་ཀྱང་ཅི་བྱེད་མེད། སང་ཉིན་བླ་སྟག་འོལ་བ་མི་་་
ཟིན་འཛིན་ས་ལ་ཐང་རྙེད་ཁོ་མངག་དང་གོ་རྒྱུ་ཞིག་ཡོད་དེས་ཀྱང་ཨེ་ཐུབ་མི་
ཤེས་ཀྱང་ཅི་ཡིན་ཤེས་འོང་གཞན་བྱེད་རྒྱུ་མེད་བསམས་ནས་ཕྱིར་ནང་གུར་་་
དཀར་མདུན་བེ་ཐུལ་ལྷག་མ་རྣམས་བསྡུས་ཏེ་དེ་རིང་བླ་སྟག་དེ་འཛིན་མི་ལ་་་
ཐང་རྙེད་མངག་ན་ཁོ་སྟོབས་རྩལ་ཆེན་པོ་ཨེ་འདུག་ལྟད་མོ་ལྟོས་དང་བལྟ་རྒྱུ་་་
135



ཡོད་འོང་ཟེར་རྒྱལ་པོ་གུར་དཀར་ནས་ཀྱང་དེ་དགོས་ཟེར་ནས་སྟོབས་ཆེན་་་་་
སོང་སྟེ་ཐང་རྙེད་ཁྲིད་འོང་བ་དང་གུར་དཀར་ནས་བུ་ཐང་རྙེད་དེ་རིང་བླ་སྟག་
དེ་འདིར་ཁྲིད་ཤོག་སྟག་གི་རྩེད་མོ་བྱེད་དགོས་ཟེར་བ་དང་ཐང་རྙེད་ནས་དེ་་་
ཆོག་པས་ལྕགས་ཐག་ཁུར་ཤོག་གསུངས་པ་དང་ལྕགས་ཐག་ཕྱེ་མ་དགུ་རིང་་་་་་
བསྐུར་བ་དང་ཐང་རྙེད་སྟག་འཛིན་སར་སོང་བས་ཤན་པས་སྟོབས་ཆེན་ལ་་
མིག་བརྡ་ཞིག་བྱས་སྟོབས་ཆེན་ནས་བླ་སྟག་དེ་ཤིན་ཏུ་སྟོབས་རྩལ་ཆེ་བས་ཤན་
པ་ངེད་གཉིས་ཀྱིས་སྤུན་བསད་པས་ཤ་ལན་དེ་རིང་ལོན་འོང་ཁོ་སྟག་གིས་ཟོས་
འགྲོ་བསམས་ནས་དགའ་སྟེ་བསྡད་པ་དང་སྐུ་རྗེ་དེས་དེ་ཉིན་བླ་སྟག་ལྕགས་ཚ་
གཉིས་པོ་འདུལ་བའི་དུས་ལ་བབས་པས་ཡར་བྱོན་ཏེ་བླ་རི་ཤེལ་བུམ་དཀར་་་་
པོའི་ནགས་འདབ་ནས་ལྕགས་ཐག་དེ་སྤྲུག་པས་བླ་སྟག་འོལ་བ་མི་ཟན་དེ་གྲྭ་་་
འཛུམ་མེ་ལྕེ་ཤིགས་སེ། མཆེ་བ་མདུང་རྩེ་ཟིང་སེ། ངར་སྒྲ་འབྲུག་སྒྲ་ལྡི་རེ་ཤར་
གྱིས་མཆོང་ནས་ཟ་གྲབས་བྱས་བྱུང་བས་སྤྲུལ་བའི་ཐང་རྙེད་དེ་ཨ་རྒོད་ལ་སྤྲུལ་
ནས་ཡི་རྡ་ལེ་སྡོད་སྡོད་ང་རྒྱལ་སྲས་ཨ་རྒོད་རྩེ་རྒོད་ཡིན་བློ་སྟག་ལ་རྩེད་མོ་བལྟ་
རུ་འོང་བས་སྡོད་གསུངས་ཏེ་ཕྱག་བསྟན་པས་སྟག་དེའི་རྣ་བ་ཉ་ཉེ་བྱས་ཏེ་ཉལ་
བྱུང་བ་དང་དེ་ཉིན་སྟག་གི་བླ་གནས་དེ་སྣ་རྩེར་ཡོད་པས་སྣ་ལ་མཐེབ་འཛུབ་་
ཀྱིས་ཐག་སྒྲ་གྲག་པ་གཅིག་བརྒྱབ་པས་སྟག་དེ་ཉིད་དུ་ཤི་རྣམ་ཤེས་མཐོ་རིས་སུ་
སྤར། དེ་འཕྲལ་དགྲ་ལྷའི་མེ་སྟག་དམར་པོ་དེ་སྟག་གི་རོ་ལ་ཞུགས་ནས་འཛུམ་
དྲུག་རི་མོ་ཤིག་ཤིག་ཁ་གདངས་སྡེར་བསྒྲད་གཉེར་གཉེར་བྱས་ནས་ལྕགས་ཐག་
གིས་ཁྲིད་དེ་མར་བྱོན་པས་ཁོབ་སྒྲ་ས་འདར་བ་ཞིག་གྲགས་བྱུང་བས་ཧོར་རྒྱལ་
བློན་རྣམས་ཁང་སྟེང་བུད་ནས་བལྟས་ཚེ་ཐང་རྙེད་ཀྱིས་སྟག་བཟུང་ཏེ་རེས་་་
འགའ་ཐང་རྙེད་ཀྱིས་སྟག་བཟུང་ཏེ་རེས་འགའ་ཐང་རྙེད་ཀྱི་སྟག་དྲུད་རྩིས་བྱས།
136



རེས་འགའ་སྟག་གིས་ཐང་རྙེད་དྲུད་རྩིས་བྱས་ཏེ་འཐེན་རེས་རྒྱངས་རེས་བྱེད་།
ཅིང་འོང་འདུག་པས་ཐམས་ཅད་ཧ་ལས་ཏེ་བསྡད་པ་དང་ཇི་ཞིག་ན་མཁར་་་་
རྩར་ཁྲིད་བྱུང་བས་སྟག་དེ་སྔར་བས་ངར་ཤུགས་ཆེ་ཞིང་རྩལ་ལྡན་ཞིག་རེད་་་་་
འདུག་པས་མཁར་ཐོག་ཏུ་མཆོང་གྲབས་བྱེད་པ་དང་གུར་དཀར་ནས་རྡ་ལེ་་་་་
སྡོད་སྡོད་ཟེར་ནས་ལག་པའི་བརྡ་བྱས་ཀྱང་མི་ཉན་པར་ངར་སྒྲ་ཆེན་པོ་རྣ་བས་
བཟོད་མི་ནུས་པ་ཞིག་བསྒྲགས་བྱུང་བས་མཁར་དཀར་མོ་རྩག་སྟོང་དེ་གས་་་་
ནས་ཕྱེད་འཐོར་མ་རེད་ཙམ་བྱས། སླར་ཡང་ངར་ཆེན་གྱི་མཆོངས་རྒྱངས་ཤིག་
བྱས་པས་ཅུང་ཟད་མིན་ན་ཧོར་བློན་ཆེན་ཐམས་ཅད་ཟོས་སོང་། ཤན་པས་ད་
སྟག་རྩེད་ཡག་བྱུང་ཕར་མྱུར་དུ་ཁྲིད་ཁྲིད་ཟེར་བ་དང་། ཐང་རྙེད་ནས་རང་་་
གར་བསྡད་ཡོད་དུས་ཁྲིད་ཤོག་ཟེར། ད་མྱུར་དུ་ཕར་ཁྲིད་ག་ལ་ཐུབ་སྟག་ལྟོག་
པ་ལ་ཟ་རྒྱུ་མེད་པས་ལྟོག་ངར་རྒྱས་པ་རེད། འབྲུག་མོ་ཟེར་བའི་ཕུང་མོ་དེ་་་
མར་འཕོངས་ཤོག་དང་མོ་ཟོས་འཕྲལ་ཡར་ཁྲིད་ཨེ་མི་ཐུབ་དེ་མིན་ངས་ཁྲིད་
ཐབས་མི་ཐོན་པས་ཁྱོད་ཤན་པ་འདིར་ཤོག་ལ་ཁྲིད་སོང་། སྟག་གིས་བསིག་་་
འཐེན་མང་ན་ལྕགས་ཐག་གཏོར་འོང་དེ་དུས་ཁྱེད་རྒྱལ་བློན་རྣམས་འོ་བརྒྱལ་་
ཆེན་པོ་གཏུག་འོང་གསུངས་པས། གུར་དཀར་སྐྲག་ནས་འབྲུག་མོ་འཕེན་མ་བྲ་
ནས་ལྕགས་ཚ་ལ་ཧུས་ཐོ་ཞིག་བརྒྱབ་སྟེ་མཁར་ཐོག་ནས་འཕངས་པས་སར་་་་་
ལྷུང་དབང་མེད་པར་སྟག་དེས་མཆོངས་རྩལ་གཅིག་གིས་བར་སྣང་ཁམས་ནས་
བླངས་ཏེ་ཟོས་སོང་། དེ་ནས་ཐང་རྙེད་ནས་སྟག་ཏེ་ཡར་ཙམ་ཁྲིད་པ་དང་།
དགྲ་ལྷའི་ མེ་སྟག་དམར་པོ་ཡང་རི་དམར་དབང་ཞུར་དེངས་སོང་སྟག་ཀྱང་ཤི་
སོང་། གུར་དཀར་ནས་བླ་སྟག་དེ་དེ་རིང་སྔར་དང་མ་འདྲ་བའི་ངར་ཆེ་ཞིང་་
137



འདུག་པ་དེ་ཁོ་རང་ཤི་ལྟས་ཡིན་པ་འདྲ་ཟེར། ཐང་རྙེད་ནས་སྟག་གི་པགས་པ་
བཤུས་ཏེ་ཕྲག་ལ་བཀལ་ནས་ཁྱིམ་དུ་སོང་ངོ༌། །
དེ
ལ
ཀྱི་
རྒྱུད་ ནས་
ག་བ་
བོན་ ག་ད :: ང་ ་ །
ལ། ད་ན།ལྟ་བ་ng (5) ས་གཉེན་གང་དང
1:|:ཀྱི ༡༡ ཚཀྱི་ས་ལ་ད་ཆ་ངན་པ་ཞིག་ཏུ་གྱུར་པ་
་་་་
138



འ ད འ་བར་གས་པ། ༡༠
ཐང་རྙེད་འཕྲུལ་གྱིས་ཧོར་རྗེ་ལ། །
་་ལོ།ལ་བླ་གྲི་གསེར་འཕྲུ་མགར་བ་ཡི། །
བ ་གོ་སྐབས་དང་བསྟུན་བདུད་རྒྱལ་དེར།།
མ་ གཉའ་སྒ་བསྟད་པའི་གྲ་སྒྲིག་བྱས།།
ཀྱི་དགྲ་ལྷའི་རྗེ་བོ་དཔའ་གཏུམ་ཁྲོས་པའི་སྐུར། །བཞེངས་ཏེ་ཧོར་བདུད་རུ་
ཏྲ་བཅོམ་ཞེས་པར། །སྐྱག་པར་མི་འཚལ་བརྩེ་བའི་ཐུགས་རྗེ་ལ། །སྐྱབས་སུ་་་་་
བརྟེན་ནོ་བྱང་ཆུབ་བར་དུ་སྐྱོངས། །དེ་ནས་ཐང་རྙེད་མགར་བའི་ལྕགས་ཁང་་་
རིང་མོར་ཕེབས་པ་དང་མགར་ཆོས་དར་རྒྱལ་པོ་ནས་ང་ཡི་བུ་དེ་རིག་རྒྱུ་ཞིག་་
བྱུང་ཟེར་ནས་དགའ་དགའ་ཚད་མེད་བྱེད། སྒྲོན་ནེས་གསོལ་སྟོན་ལེགས་པར་
བཤམ་ཞིང་གསུང་གླེང་མཛད། དེ་ནས་ཞག་འགའ་སོང་བ་དང་རྒྱལ་པོ་གུར་་་
དཀར་ཁོ་ཐེའུ་རང་འཕྲུལ་བུ་ཡིན་ཕྱིར་མཚོན་གཞན་གྱིས་མི་ཚུགས་པའི་ཕྱིར་་
ན་ཁོ་རང་གི་བླ་ལྕགས་ལས་བྱས་པའི་མཚོན་དགོས་ཕྱིར་དགྲ་ལྷ་ཝེར་མས་བློ་ཁ་
བསྒྱུར་ཏེ་ཁོས་བསམ་པར། ང་རྒྱལ་པོ་སྟོབས་འབྱོར་ཅན་ལ་གྲི་རྣོ་ངར་འཛོམ་་
པ་ཞིག་དགོས་འདུག །ཕལ་གྱི་རྒྱལ་པོ་ཀུན་ལ་གྲི་མཚོན་གྱི་རིགས་མ་འདྲ་བ་་་
མང་པོ་ཡོད་རབས་འདུག །ང་སྟག་ཞུ་རྒྱལ་པོ་ལ་སོ་གྲི་ཙམ་ཞིག་མེད་པ་འདི་མི་
ལེགས་པས་སང་ཉིན་བུ་ཐང་རྙེད་ལ་གྲི་མགར་བཅུག་དགོས་བསམས་ཏེ། ཕྱིར་
ནང་ཐང་རྙེད་ཡ་ཟི་མཁར་དུ་བོས་ཏེ་ཡ་ཚ་བོ་ང་ལ་གྲི་རྒྱལ་པོ་ཕལ་ལ་མེད་པ་ས་
ཞིག་མགར་དགོས་ཟེར། ཐང་རྙེད་ནས་དེ་ལེགས་ཐེའུ་རང་བླ་ལྕགས་དཀར་པོ་
139



དེ་ཁྱེར་ཤོག་གསུངས་པས་འབྲུག་མོས་མཛོད་ནས་ཐེའུ་རང་བླ་ལྕགས་དཀར་པོ་
དེ་བླངས་ནས་ཐང་རྙེད་ལ་གཏད་པས་ཐང་རྙེད་ནས་གྲི་རིང་ཞིག་ལ་ཡུ་བར་
རྨོག་ཕོར་ཚན་དུ་ཨ་རྒོད་ཀྱི་མགོ་ཡོད་པ་འཆང་བཟུང་ལ་མཛུབ་རྗེས་བཀྲ་བ་
ཞིག་བརྡུང་སྟེ་གུར་དཀར་ལ་གཏད་པ་དང་། གུར་དཀར་ནས་ངས་གྲི་འདི་ལ་
མཐེབ་ངར་ཞིག་བླུད་དགོས་ཟེར་ནས་མཐེ་བོང་གིས་ངར་བཅུག་པས་གྲི་དེ་་་་
ལག་ནས་ཡར་ཏེ་གུར་དཀར་ཁ་ལ་ཕོག་ནས་ཁྲམ་རིས་ཀྱི་རྨ་བཏོད་དེ་ཁྲག་གི་་
རྒྱུན་དམར་ལུད་ལུད་དུ་བྱུང་བས་སྟོབས་ཆེན་ཤན་པ་གཉིས་ནས་ཅི་ལྟར་བྱས་
ཀྱང་མ་ཆོད་པས། གུར་དཀར་ནས་ཚ་བོ་ཁྲག་འདི་ཆོད་ཐབས་ཁྱོད་ལ་ཨེ་ཡོད་་
ཟེར་བ་དང༌། ཡོད་ངས་གཅོད་ཆོག་གསུངས་ཏེ་ཐང་རྙེད་ཀྱིས་རང་གི་རྟུག་པས
ཐུར་མའི་མགོར་འཛེར་ནས་གུར་དཀར་ཁའི་རྨ་ལ་བྱུག་པས་ཁྲག་ཆོད་སོང་་་་
ཡང་། ཐང་རྙེད་ཀྱི་སྣབ་ཞིག་གུར་དཀར་གྱི་ཐོད་པར་ལྷུང་བ་འབྲུག་མོས་སྣམ་
རས་ཡུག་གཅིག་གིས་ཕྱིས་ཀྱང་མ་དག་ནས་ཇེ་མང་དུ་སོང་། ཡང་གུར་དཀར་
ནས་ཚ་བོ་སྣབ་འདི་དག་འཕྱི་ཐབས་གྱིས་ཟེར། ཐང་རྙེད་དེས་བླ་གྲིས་བཞར་་
བས་སྣབེ་དག་འཕྲལ་གུར་དཀར་གྱི་ཐོད་པར་ཛ་ཡིག་དམར་ནག་ཞིག་དོད་་་་
པར་གྱུར་ཏེ་བླ་ཚེ་བླང་ཞིང་རྨ་ཁ་བཏོད་དེ་འདུལ་མ་རག་བྱས་པ་ཡིན་ནོ། །དེ་
ནས་ཡང་གུར་དཀར་ནས་ཚ་བོ་ཐང་རྙེད་འདི་ལག་རྩལ་ཅན་ཞིག་འདུག་པས་
མཁར་གྱི་ཡང་ཐོག་ཏུ་གསེར་འཕྲུ་ཞིག་རྡུང་དགོས་སྙམས་ནས་ཕྱིར་ནང་ཡང་།
ཐང་རྙེད་མཁར་དུ་བོས་ཏེ། ཡ་ཚ་བོ་ད་རྒྱལ་པོ་གུར་དཀར་ལ་མཁར་གྱི་ཐོག་་་
རྒྱན་གསེར་འཕྲུ་ལྗིད་དང་ལྡན་པ་ཞིག་མགར་དགོས། སྔར་གྱི་གསེར་འཕྲུ་རྙིང་
པ་ནི་མདངས་ཡང་མེད་ལ་དེ་ཐོག་གླིང་སྡུག་ཚོས་མདའ་ཚག་བྱས་པས་བུག་པ་
ཧྲུགས་སེ་ཡོད། མི་མགོའི་འཕྲུ་ནི་བླངས་ཟིན། ད་ནི་རྒྱལ་པོ་གཞན་ལ་མེད་པའི་
140



འཕྲུ་མཛེས་མོ་ཞིག་དགོས་ཟེར་བ་དང་ཐང་རྙེད་ནས་མཛེས་ཀྱང་མཛེས་ལ་་་་
ལྗིད་ཀྱང་ཡོད་པ་ཞིག་མི་འོང་། ལྗིད་ཁྲོ་འཕྲུ་བྱས་ན་ཡང་དེ་མི་མཛའ། མཛེས་་
མོ་འཇའ་འཕྲུ་ཡིན་པས་རྒྱལ་པོ་རང་ནས་ཐེའུརང་གསུམ་ལ་སྦྲན་ན་འཇའ་་་་
འཕྲུ་ཞིག་འོང་ན་ཐང་ཟེར། གུར་དཀར་ནས་དེ་རེད་འདུག་ཟེར་བ་དང་། ཤན་
པས་རྒྱལ་པོ་འཇའ་ལུས་འགྲུབ་པའི་ལྟསེ་ལ་འཇའ་འཕྲུ་འདྲ་དགོས་ལེ་མིན་ན་
མི་སྲིད་པས་སྐྱུར་ཤོག །གསེར་འཕྲུ་ནང་ཞ་ཉེས་བྱས་དང་ལྗིད་འོང་ལྕགས་་་་
ཐག་གིས་བསྟད་ན་རླུང་གི་གནོད་མི་ཚུགས་གསེར་འཕྲུ་མགར་རྒྱུ་གྱིས་ཟེར། དེ་
ཐོག་ཐག་བཅད་དེ་ལྕགས་ཟངས་གསེར་རྣམས་དྲེལ་ལ་བཀལ་ཏེ་བུ་ཐང་རྙེད་
ད་ཞག་བདུན་ན་གསེར་འཕྲུ་མཁར་ཐོག་ཏུ་བཙུགས་རྒྱུ་ཞིག་འོང་དགོས་ཟེར།
ཐང་རྙེད་ནས་དེ་འོད་གསུངས་ཏེ་ཕར་དྲེལ་རྣམས་དེད་ནས་མགར་བའི་ལྕགས་
ཁང་དུ་སོང་། དེའི་ཕྱིར་ཉིན་ནས་བཟུང་སྟེ་ཁོང་རྣམ་གཉིས་སྐྱོ་བསང་ཁོ་ན་་་་
མཛད་དེ་ཐོ་སྐམ་ལག་ཏུ་མ་བླང་བས་ཆོས་དར་ནས་ད་མྱུར་དུ་མགར་ན་དགའ་
མ་གཏོགས་ཞག་བདུན་རེད་པ་ལ་ཉིན་གཉིས་གསུམ་ལས་མེད། མ་ཚར་ན་རྒྱལ་
པོ་གུར་དཀར་ནས་ཡག་པོ་མི་ཟེར་བསམ་ནས་ཁོ་རང་གིས་ལྕགས་ཐག་འདོམ་
པ་གསུམ་ཙམ་བརྡུང་ཡང་ལྕགས་ཟངས་རྣམས་ཀྱི་བཅུ་ཐིག་ཞིག་ཀྱང་དམའ་མ་
ཐུབ། ཐང་རྙེད་སྒྲོན་ནེ་གཉིས་ཐོན་ནས་ཕ་རང་མགར་བྱས་ནས་ཅི་བྱེད་དེ་བས་
ཟ་འཐུང་སྐྱིད་པོ་བྱས་ནས་བསྡད་ན་དགའ་ཟེར་ནས་མགར་ཆས་རྣམས་བསྡུས་
ཏེ་ཁང་པའི་སྒོ་འདན། ཕྱིར་ཉིན་ཡང་ཉིན་རྣམས་སུ་དེ་ལྟར་སྐྱོ་བསང་མཛད་
ནས་མ་མགར། ཆོས་དར་ནི་གུར་དཀར་ལ་སྐྲག་ནས་བློ་ཡེ་མ་བདེ། ཞག་བདུན་
ནུབ་མོར་དོ་ནུབ་མགར་བྱེད་དགོས་པས་ཕ་རང་སོས་དལ་དུ་ཉོལ་སྡོད་་་་་་་
གསུངས་ཏེ་ཁོང་གིས་ཁང་པ་སྟེང་ཤོད་ཀུན་གྱི་སྒོ་ཕྱེས་ནས་བཞག་པས་ནམ་་་
141



ཕྱེད་ན་མི་ནག་རྔམས་བརྗིད་སྒྲ་དམར་སེར་ཐོར་ཅོག་བཅིང་བ་སྨིན་མ་སྨ་ར་་་
ཐམས་ཅད་ཟིང་ངེ་ཡོད་པ་བལྟ་བས་མི་བཟོད་པ་ཞིག་ལ་འཁོར་བྱིས་པ་སྟོང་གི་
བསྐོར་ནས་ཐོན་ཏེ་ལྕགས་ཁང་རིང་མོའི་སྟེང་ཤོད་ཐམས་ཅད་གང་ནས་མགར་
བྱས་ཏེ་ཐོ་བས་ཆོབ་སྒྲ། སྐམ་པས་ཅག་སྒྲ་ལྕགས་ཐག་གི་སིལ་སྒྲ་ཉིལ་ལེ་སོང་། >
གསེར་འཕྲུ་ཁང་པ་ཐོག་རྩེག་གསུམ་ཚད་ལ་ལྕགས་ཐག་ཡ་ཟི་མཁར་ཚད་དང་
མཉམ་པ་འདོམ་ཕྱེད་རེའི་མཚམས་ན་ཡོབ་ཆེན་རེ་དང་ཕུར་པ་སྐྱེས་དར་མའི་
ལུས་ཚད་དགུ་ཡོད་པ་བཅས་ཡུད་ཙམ་ལ་མགར་ཏེ་སྐྱ་རེངས་ཤར་བ་དང་དམ་
ཅན་མགར་བ་ནག་པོ་འཁོར་བཅས་དེངས་སོང་། ནམ་ལངས་ནས་ཐང་རྙེད་་་
ཀྱིས་རྒྱབ་ཆ་རྣམས་བསྒྲིགས་ཏེ་ཉི་མ་ཤར་འཕྲལ་གསེར་འཕྲུ་ལྕགས་ཐག་ཐམས་
ཅད་དྲེལ་རྣམས་ལ་བཀལ་ནས་ཧོར་མཁར་དུ་སོང་བས་ཧོར་རྒྱལ་བློན་རྣམས་
ནས་ཐང་རྙེད་དེ ་ལག་རྩལ་ཆེ་ལུགས་ལ་ལྟོས་འདི་ཐེའུ་རང་འཕྲུལ་བུ་ཞིག་ཡིན་
པ་འདྲ་ཟེར་ནས་ཧ་ལས། དེ་ནས་མཁར་གྱི་ཡང་སྟེང་དུ་བྱོན་ཏེ་གསེར་འཕྲུ་
མཛེས་ལ་བརྗིད་ཆགས་པ་ལ་ནང་རུ་ཏྲ་ཆམས་འབེབས་ཀྱི་འཁོར་ལོས་གཏམས་
པ་དེ་མཁར་དཀར་མོ་རྩེག་སྟོང་གི་ཡང་ཐོག་ལ་བཙུགས་པས་བདུད་སྡེའི་་་་་
སྟོབས་རྩལ་འཁུམ་པར་མཛད། ལྕགས་ཐག་དེ་མཁར་ཐོག་ནས་མཁར་རྩ་བར་
འཐེན་ཏེ་ལྕགས་ཕུར་གདབ་པས་གུར་དཀར་མ་བཏུལ་བར་ཧོར་གྱི་ཕོ་ལྷ་་་ཡས་
རྣམས་གྲོགས་བྱེད་པ་དང་བྲོས་ཤིང་འཁྱམས་པའི་དབང་མེད་པར་བཅིང་སྟེ་་་
བཞག ཁྱད་པར་གཉའ་སྒ་བསྟད་དུས་སྐྱེས་མཆོག་རིན་པོ་ཆེ་དེ་ཉིད་ཀྱི་དགྲ་པ་
ལྷའི་གོ་མཚོན་སྣ་དགུ་སྐུ་ལ་གསོལ་མདོ་རྗེ་རྐྱང་རྒོད་ཕེར་བོ་ལ་བཅིབས་ནས་་་
བདུད་སྟོབས་ཟིལ་གྱིས་གནོན་པའི་ཆེ་བ་དགོས་ཕྱིར་ལྕགས་ཕུར་ཆིབས་རྟ་
བཏགས་ས་ཡང་ཡིན། ལྕགས་ཡོབ་ནི་ཧོར་འདྲེ་ཉིས་སྟོང་དགུ་བཅུ་དེ་ཡོབ་རེ་་
142



ནང་དུ་བཀུག་ནས་རྡོ་རྗེའི་རྡོག་པས་མནན་ཏེ་འདུལ་དགོས་པའི་ཕྱིར་ན་་་་་
དག་གྲུབ་པར་བྱས་པ་ཡིན་ནོ། ། 1:|:
པ་གསང་བ་མན་ངག་
པ་འདས་མ་འོང་བ་དཀའ་བ
་ དུ་མ་
ལ
་
ད་
༡་༡༡་ ::
དབྱེ་བས་
143



བ པ དེ་ འོང་ཀ་པ་ 2 ཚེ་སྒོ་ང་་་་་ ལ་
ལེའུ་བཅུ་བཞི་པ།
གེ་སར་རང་གཟུགས་དངོས་སུ་ངོམས།།
གུར་དཀར་གཉའ་སྒ་བསྟད་ནས་བསྒྲལ། །
ཁྲ་ལུས་རྒྱ་ཚས་དགྲ་ཁྲག་གསོལ། །
དེ་ནས་དག་པའི་ཞིང་དུ་གཤེགས།།
ཞི་བའི་ཐུགས་ལྡན་ནོར་བུ་དགྲ་འདུལ་རྗེ། །གདུལ་དཀའི་གཤེད་དུ་ཁྲོས་
པའི་རྔམས་ཟིལ་གང་། །མཐོང་བའི་མོད་ལ་གཤིན་རྗེའང་འབྲོས་བྱེད་ན། །
བདུད་སྡེ་ཕལ་རྣམས་མགོ་བོ་ཅིས་མི་འགས། །འཛམ་གླིང་མི་ཡི་ཉི་མ་སེང་ཆེན་
ནོར་བུ་དགྲ་འདུལ་དེ་ཉིད་ཀྱིས་ཕུང་འདྲེ་གུར་དཀར་བདུད་ཀྱི་རྒྱལ་པོ་ལ་་་་་་
གཉའ་སྒ་ཇི་ལྟར་བསྟད་ཚུལ་ནི། དེ་ནས་ནག་པ་ཟླ་བའི་ཚེ་ཉེར་དགུ་སྲོད་ཀྱི་་
དུས་སུ་ཧོར་རྗེ་འདུལ་བའི་དུས་ལ་བབས་པས། ཡེ་ཤེས་ཌཀྐིའི་རྗེ་མོ་སྟོང་ཉིད་
མགར་བཟའ་ཆོས་སྒྲོན་དེས་མངོན་ཤེས་ཀྱིས་མཁྱེན་ནས་དགྲ་ལྷའི་གོ་མཚོན་སྣ་
དགུ་ལ་སྤོས་ཤུག་གི་དུད་པས་བདུག་བསང་ཁྲུས་ལྷ་ཆབ་དཀར་པོའི་རྒྱུན་བྲན་
ཏེ་གོ་མཚོན་རྩིས་འབུལ་གྱི་གླུ་འདི་བླངས་སོ། །
ཨ་ལ་ཨ་ལ་ཨ་ལ་རེད། །ཐ་ལ་གླུ་ཡི་ལེན་ལུགས་རེད། །
རང་སྣང་གཡུ་ལོ་བཀོད་པ་ནས། །རང་རིག་འཕོ་འགྱུར་
མེད་པའི་ལྷ། །ཡིད་བཞིན་འཁོར་ལོ་ཚེ་ཡི་བདག །འདུ་
འབྲལ་མེད་པར་གསོལ་བ་འདེབས། །ས་འདིའི་ས་ངོ་མ་
144



ཤེས་ན། །ལྕགས་ཁང་དགྲ་ལྷའི་ཁྲ་མཁར་རེད། །ང་འདྲ་
སྐྱེ་བ་འདི་ཡི་སྔོན། །པོ་ཏ་ལ་རུ་སྒྲོལ་མ་དཀར། །ཕྱག་ན་
པད་མོའི་བཀས་བསྐུལ་ཏེ། །མཐའ་འཁོབ་ཧོར་ལ་སྐྱེ་་་་
སྲིད་བླངས། །དེང་སང་ཆོས་འབུམ་སྒྲོན་ནེ་ཟེར། །དེ་་་
ནས་སེང་ཆེན་སྐྱེས་བུ་ཁྱེད། །དོན་དམ་སྤྲོས་པ་མེད་ངང་
ནས། །མ་འགགས་རྟེན་འབྲེལ་ཐུགས་རྗེའི་འཕྲུལ། །
རིགས་གསུམ་སེམས་དཔའི་རྣམ་རོལ་གར། །དགྲ་ལྷའི་་
གཟུགས་སུ་ལྷུན་གྲུབ་པ། །སྐུ་གསུམ་རྒྱལ་བའི་ཕོ་ཉ་བར།།
དེ་རིང་རྟེན་འབྲེལ་གོ་མཚོན་ཕུལ། །སངས་རྒྱས་རིགས་
ལྔས་བྱིན་བརླབས་པའི། །རྨོག་དཀར་རྒྱལ་བའི་དོན་་་་
འགྲུབ་འདི། །ལྷ་ཆེན་ཚངས་པའི་དབུ་རྨོག་ཡིན། །དར་
འཕྲུ་ཉི་མ་རང་ཤར་འདི། །དགྲ་ལྷ་འདུ་བའི་མཁར་རྫོང་
ཡིན། །དུང་རུ་ལྷ་ཡི་སོ་པ་འདི། །ཝེར་མ་འཁོར་བའི་རྟེན་
མཁར་ཡིན། །རྒྱལ་མཚན་བཀྲ་ཤིས་དགུ་བརྩེགས་འདི། །
དུས་གསུམ་རྒྱལ་བའི་སྐུ་རྟེན་ཡིན། །ཁྱུང་འཕྲུ་ཁམས་་་
གསུམ་ཟིལ་གནོན་འདི། །རིགས་གསུམ་མགོན་པོའི་རྟེན་
རྫོང་ཡིན། །རྨོག་དཀྲིས་འཇའ་འོད་འཁྱིལ་པ་འདི། །ཌཀྐི་
སྡེ་ལྔའི་བླ་རྡོ་ཡིན། །སྐྱེས་བུའི་དབུ་ཡི་རྒྱན་དུ་འབུལ། །
145



སེང་ཆེན་དབུ་འཕང་དགུང་ལས་མཐོ། །དགྲ་ལྷའི་་་་་
དགྱེས་ཞལ་དུང་ལས་དཀར། །དབུ་རྨོག་བཙན་པའི་་་་
སྨོན་ལམ་ཤོག །རིན་ཆེན་རིན་ཐང་བྲལ་བའི་གོས། །ཚེ་
གོས་སྟོང་སྡེ་འཇིགས་མེད་འདི། །དགྲ་ལྷ་དཔའ་བརྟན་
ན་བཟའ་ཡིན། །ཁྲབ་དཀར་སིལ་མ་ཐོག་རྒྱུག་འདི། །ཞི་
ཁྲོ་རིགས་བརྒྱས་བྱིན་གྱིས་བརླབས། །གེ་འཛོ་གཉན་གྱི་
སྐུ་ཁྲབ་ཡིན། །རྒྱུན་ཐག་སྲིན་པོའི་མགོ་ལྤགས་འདི། །
དཔལ་ཆེན་ཁྲོ་བོའི་རྟེན་མཁར་ཡིན། །བཀྲག་ཆེན་ཟ་་་་
འོག་རྒྱབ་དར་འདི། །དགྲ་ལྷ་འབོད་པའི་བང་ཆེན་ཡིན།།
སྐུ་ཆིངས་རྡོ་རྗེའི་གསེར་རིས་འདི། །གྲུབ་པའི་རྒྱལ་མོའི་
ཚེ་མདུད་ཡིན། །སེང་ཆེན་སྐུ་ཡི་རྒྱན་དུ་འབུལ། །མི་་་་
ཤིགས་སྐུ་ཡི་དཔའ་རྫོང་དེ། །རྡོ་རྗེའི་བྲག་རི་ལས་ས་་་་
ཞིང་། །མཁའ་ལྟར་མངའ་ཐང་ཁྱབ་རྒྱ་ཆེ། །བདུད་་་་
རིགས་ཟིལ་གྱིས་གནོན་པར་ཤོག །སྟག་དང་དགྲ་ལྷའི་
རྫོང་ཆེན་འདི། །བེར་ནག་མགོན་པོའི་བླ་རྡོ་ཡིན། །མི་་་
སྐད་གོ་བའི་མདའ་བདུན་འདི། །ཚངས་པ་དཀར་པོའི་
ཕྱག་མདའ་ཡིན། །སྒྲོ་དཀར་དགུ་བཅུ་གོ་དགུ་འདི། །ཁྲོ་
བོ་དགུ་བཅུའི་བསྒྲུབ་རྟེན་ཡིན། ། སྐྱེས་བུའི་སྐུ་སྐེད་་་་
146



གཡས་སུ་འབུལ། །དགྲ་སྙིང་ཐལ་བར་འབིགས་པར་ཤོག། །།
གཟིག་ཤུབ་ཝེར་མའི་བླ་གནས་འདི། །མཐུ་ཆེན་འབྲུག་
རྒོད་སྐུ་རྟེན་ཡིན། །གཞུ་མོ་ར་རྒོད་འཁྱིལ་བ་འདི། །
གཟའ་བདུད་མགོ་དགུའི་སྙིང་རྟེན་ཡིན། །གཞུ་རྒྱུན་རུ་
ཏྲའི་རྒང་ལྤགས་འདི། །སྤྲུལ་འཁོར་གཟའ་བརྒྱད་འཁོར་
རྟེན་ཡིན། །སྐྱེས་བུའི་སྐུ་སྐྱེད་གཡོན་དུ་འབུལ། །དགྲ་་་་
སྲོག་ཀླད་ནས་འགུགས་པར་ཤོག །གནམ་ལྕགས་ཞུན་
མའི་ཉིང་ཁུ་དེ། །དམ་ཅན་མགར་བས་འཕྲུལ་རྡུང་བྱས།།
རལ་གྲི་བཏབ་པ་ལན་མེད་ཟེར། །གཉན་སྟག་བཙན་གྱི་
བླ་རྡོ་ཡིན། །སྐེད་གྲི་འཇིག་རྟེན་ཆོས་པོད་འདི། །ཚོགས་
བདག་མགོན་པོའི་བླ་རྡོ་ཡིན། །སྐྱེས་བུའི་སྐུ་སྐེད་རྒྱན་དུ་
འབུལ། །བདུད་དགྲའི་སྐྱེ་རྒྱུན་ཆོད་པར་ཤོག །དགྲ་ལྷའི་
ཟི་ར་འཚུབ་པའི་མཚོན། །མདུང་མོ་ཁམས་གསུམ་དགྲ་
འདུལ་འདི། །བཙན་རྒོད་འབར་བའི་ཕྱག་མདའ་ཡིན། །
གཉན་ཆེན་སྡེ་བཞིའི་བླ་མདུད་ཡིན། །བ་དན་གཡུལ་་་
ལས་རྣམ་རྒྱལ་འདི། །དགྲ་ལྷ་བཅུ་གསུམ་རྟེན་མཁར་་་
ཡིན། །མདུང་ཤིང་ཙན་དན་ལྕགས་དཀྲིས་འདི། །ཙིའུ་་
དམར་ཆགས་པའི་བླ་རྡོ་ཡིན། །སྐྱེས་བུ་ཆེན་པོའི་ཕྱག་་་
147



གཡོན་འབུལ། །ལྷ་མི་འབྲལ་མེད་འགྲོགས་པར་ཤོག །
ལྕག་ཚན་བསམ་པའི་དོན་གྲུབ་འདི། །ལྕག་ཡུ་ཡིད་་་་་
བཞིན་ནོར་བུ་ཡིན། །ལྕག་འབྲས་མཁའ་འགྲོའི་དར་
ཐག་ཡིན། །མགོན་དཀར་གཡང་གི་གཏེར་ཟོག་ཡིན། །
སྐྱེས་བུའི་ཕྱག་སོར་གཡས་སུ་འབུལ། །ཐུགས་བཞེད་
འབད་མེད་ལྷུན་གྲུབ་ཤོག །ཕུབ་མོ་རྦ་དམར་གླིང་བཞི་
འདི། །རྨ་རྒྱལ་ཡུལ་ལྷའི་གཏེར་ཟོག་ཡིན། །རྒྱལ་ཆེན་སྡེ་
བཞིའི་བླ་རྡོ་ཡིན། །ཕྱག་དཔུང་གཡོན་མའི་རྒྱུན་དུ་་་་་
འབུལ། །མི་འཇིག་རྡོ་རྗེའི་དཔའ་རྫོང་ཤོག །མགུལ་གབ་
ནོར་བུ་འོད་འབར་འདི། །སྔགས་ཀྱི་སྲུང་མའི་བླ་རྡོ་ཡིན།།།
མེ་ལོང་ཀུན་གསལ་ཉི་མ་འདི། །གཉན་ཆེན་ཐང་ལྷའི་བླ་
རྡོ་ཡིན། །སྐྱེས་བུའི་ཐུགས་ཀའི་རྒྱན་དུ་འབུལ། །མཁྱེན་
བརྩེའི་ཉི་ཟླ་འབར་བར་ཤོག །མཐེབ་སྐོར་གཡང་གི་་
ནོར་བུ་འདི། །གནོད་སྦྱིན་ནོར་ལྷའི་གཏེར་ཟོག་ཡིན། །
ཕྱག་འཐེབ་གཡས་པའི་རྒྱན་དུ་འབུལ། །ཕོ་ལྷ་ལུས་དང་
གྲིབ་བཞིན་ཤོག །གསེར་འགུ་རྡོ་རྗེ་ཕྲ་དྲུག་འདི། །
འཛམ་དཀར་ལྷ་ཡི་གཡང་ནོར་ཡིན། །ཕྱག་མཛུབ་་་་
གཡོན་པའི་རྒྱན་དུ་འབུལ། །མཛུབ་མོ་དགུང་དང་ཉི་་་
148



༡་ལ་
འདྲར་ཤོག །འཇའ་རིས་འཚེར་བའི་བཀྲག་འོད་དེས། །
བདུད་སྡེའི་བླ་ཚེ་འཕྲོག་བྱེད་པའི། །སྭག་ལྷམ་སྡེ་བརྒྱད་
ཟིལ་གནོན་འདི། །གཙུག་ན་ཀླུ་ཡི་ཞབས་ལྷམ་ཡིན། །ཉ་
ཆབ་ཉི་ཟླ་ཁ་སྤྲོད་འདི། །མ་དྲོས་ཀླུ་ཡི་གཏེར་ཟོག་ཡིན། །
པུས་ཁེབས་ཉེས་པ་ཀུན་སྐྱོབས་འདི། །དུང་སྐྱོངས་་་་
དཀར་མོའི་བླ་རྡོ་ཡིན། །གེ་སར་ཞབས་ཀྱི་རྒྱན་དུ་འབུལ།།
དགྲ་མགོ་རྡོག་པོས་ནོན་པར་ཤོག །མདོ་རྗེ་རྐྱང་རྒོད་་་་
ཕེར་བོ་འདི། །རྟ་མགྲིན་དབང་གི་སྤྲུལ་པ་ཡིན། །མདོ་བ་
རྟ་ཡི་ལས་ལྷ་ཡིན། །སྒྲ་ཆིས་འཛམ་གླིང་གཡས་བཞག་
འདི། །ལྷག་གཉན་ཀླུ་ཡི་ལས་ཟོག་ཡིན། །རྟ་མཆོག་ནོར་
བུས་སྤྲས་པ་འདི། །དེ་རིང་སྐྱེས་བུའི་ཆིབས་ལ་འབུལ། །
རྫུ་འཕྲུལ་རྐང་པའི་རྩལ་ལྡན་ཤོག །དེ་ནས་སེང་ཆེན་་་
ནོར་བུ་ཁྱེད། །སྐུ་རྩལ་སེང་གེ་གཡུ་རལ་རྒྱས། །བདུད་་་
རིགས་སྡེར་ཆགས་ཟིལ་གྱིས་གནོན། །དཔའ་སྙིང་རྒྱ་་་་
སྟག་འཛུམ་དྲུག་ངོམས། །ནག་ཕྱོགས་ཝ་ཚོགས་རྩད་་་་
ནས་བརླག །སྟོབས་ཀྱི་ཁྱུང་ཆེན་མཁའ་ལ་ལྡིང༌། །རྒོལ་
ངན་ཀླུ་རིགས་ཆམས་ལ་འབེབ། །གྲགས་སྙན་གཡུ་་་་
འབྲུག་ངར་སྒྲ་ལྡིར། །ཕན་བདེ་རྨ་བྱའི་ཟློས་གར་རྩེན། །
11
ག་
149



ཧོར་བདུད་ལྟག་པའི་རྟ་ཕོ་དེ། །དགྲ་ལྷའི་གསེར་སྒས་་
ནོན་པར་ཤོག །གཟུགས་ཕུང་ཤ་ཁྲག་རུས་པའི་ཚོགས། །
ཝེར་མ་དཔའ་བའི་ཟས་སུ་ཤོག །དོན་སྙིང་ཚལ་་་
མདངས་མེ་ཏོག་དེ། །རྣོ་ངར་རལ་གྲིའི་སོ་སྟན་ཤོག །
ཕས་རྒོལ་བདུད་ཀྱི་མུན་པ་དེ། །གླིང་རྗེ་ཉི་མས་བཅོམ་་
པར་ཤོག །མཆོག་གསུམ་དབུ་འཕངས་གདུགས་དཀར་
དེ། །སྲིད་གསུམ་བླ་ན་མཐོ་བར་ཤོག །རྒྱལ་བསྟན་་་་་་
བསིལ་བའི་ཟླ་འོད་དེས། །འཛམ་གླིང་ཞིང་ཀུན་དཀར་
བར་ཤོག །དབུ་ནག་བདེ་ལ་འགོད་པར་ཤོག །དགྲ་ལྷ་
ཝེར་མ་ཐམས་ཅད་ཀུན། །སེང་ཆེན་རྒྱལ་དང་མཉམ་་་
ཆས་གྱིས། །གནས་གསུམ་དཔའ་བོ་མཁའ་འགྲོ་རྣམས། །
མ་གཡེལ་སྐྱེས་བུའི་གྲོགས་ལ་བྱོན། །མཐུ་དཔུང་བསྐྱེད
ལ་རུ་མཚོན་ཕྱིར། །བཀྲ་ཤིས་ཕུན་སུམ་ཚོགས་པར་ཤོག།
ཅེས་གླུ་ཞུས་དེ་ལྟར་ཕུལ་བས་འཛམ་གླིང་རྒྱལ་པོ་གང་གི་གསང་བ་གསུམ་
གྱི་དགྲ་ལྷ་ཝེར་མ་རྣམས་དགྱེས་པའི་གཟི་མདངས་བསྐྱེད། བདུད་སྟོབས་ཟིལ་
གྱིས་གནོན་པའི་སྟོབས་ནུས་སྤེལ་ཏེ་གུར་དཀར་གཉའ་སྒ་བསྟད་པའི་རྟེན་་་
འབྲེལ་ལེགས་པར་འགྲིགས་ནས་མདོ་རྗེ་རྐྱང་རྒོད་ཕེར་བོའི་གོང་དུ་བཅིབས་་་
ནས། དགྲ་སྡེ་དཔའ་སྟོབས་འཁུམ་པའི་རྔམ་ཟིལ། བདུད་རིགས་ཀླད་པ་འགེམ་
པའི་དཔའ་ངར། འཁོར་བའི་ལོག་རྟོག་ཕུལ་བའི་སྙིང་རྗེ། ལས་ངན་གནས་་་་་
150



ནས་འདྲེན་པའི་ཐུགས་བསྐྱེད་རྒྱ་ཆེན་པོ་དང་བཅས་ཏེ། དགྲ་ལྷའི་གློག་དམར་
ཁྱུགས་སེ། ཝེར་མའི་མེ་སྟག་ཚུབས་སེ། ཡ་ཟི་མཁར་ལ་གཏད་ནས་ཕེབས་སོང་
ངོ༌། །དེ་ནས་ཧོར་མཁར་རྩར་བྱོན་པ་དང་མདོ་རྗེ་དེ་ལྕགས་ཕུར་ལ་བཏགས།
འབྲུག་མོ་དང་ཧོར་སྡེ་མགོ་བསྐོར་བའི་ཆེད་དུ་སྤྲུལ་པ་སྒྲོམ་བུའི་གར་པ་མི་་་་་
བདུན་ཐོན་ནས་གར་འཆམ། འབྲུག་མོས་ལྕགས་སྒོ་མུན་པ་དགུ་སྡུག་ལ་ཁྲོ་ཡི་་
འདན་བུ་གསུམ་དེ་འདན། སྒོ་ལྕགས་ཕ་བོང་གྲུ་བཞི་དེ་བརྒྱབ་ནས་ལྟད་མོ་ལ་་
སོང༌། དེ་ནས་སྐུ་རྗེ་དེས་ཧོར་འདྲེ་སུམ་བརྒྱ་དགུ་བཅུ་པོ་བཀུག་སྟེ་ལྕགས་ཡོབ་
རེའི་ནང་དུ་བཅིང་ནས་འཁྲུལ་རྟོག་འབྱུང་པོའི་རང་གཟུགས་འདྲེ་སྲིན་མ་རུང་
བ་རྣམས་བདག་མེད་སྟོང་པའི་དབྱིངས་སུ་བསྒྲལ་ཏེ་ནམ་ཡང་ལྡང་བ་མེད་
པར་ཞབས་ཀྱིས་མནན་ནས་ལྕགས་ཡོབ་རྣམས་བརྒྱུད་དེ་མཁར་གྱི་ཡང་ཐོག་ཏུ་
ཕེབས་ནས་ལྷ་འབོད་འདི་ལྟར་མཛད་དོ། ། ཀ་ ༡ 1 : /
ལྷ་ཀི་ཀི་ཀི་ལ་བསྭོ་བསྭོ་བརྡ། །རང་སྣང་དོན་གྱི་ཞིང་ཁམས་ནས། །སྐུ་་་་
གསུམ་ལྷུན་གྱིས་གྲུབ་པའི་ལྷ། །རྩ་གསུམ་རྒྱལ་བ་ཞི་དང་ཁྲོ། །དཔའ་བོ་མཁའ་་
འགྲོ་ཆོས་སྐྱོང་སྲུང་། །འདུ་འབྲལ་མེད་པའི་དབྱིངས་ནས་བྱོན། །གཉིས་འཛིན་
རུ་ཏྲ་སྒྲོལ་རོགས་མཛོད། །སྤྲོས་མེད་ཞི་བའི་ངང་ཉིད་ལས། །ལོ ག་རྟོག་སྒྲོལ་་་་
ཕྱིར་ཐུགས་རྗེའི་གཟུགས། །རྒྱུག་བྱེད་དགྲ་ལྷ་ཝེར་མ་རྣམས། །དེ་རིང་དགྲ་སྡེའི་
གཤེད་དུ་བཞེངས། །མེ་ལོང་ཡེ་ཤེས་ངང་ཉིད་ལས། །ཤར་བ་ཞེ་སྡང་འཇོམས་་
པའི་ལྷ། །ལྷ་ཆེན་ཚངས་པ་དཀར་པོ་དེས། །དེ་རིང་ལྷ་དམག་རུ་སྣ་དྲོངས། །
མཉམ་ཉིད་ཡེ་ཤེས་ངང་ཉིད་ལས། །ཤར་བ་ང་རྒྱལ་འཇོམས་པའི་ལྷ། །གཉན་་་
ཆེན་སྐུ་ལྷ་གེ་འཛོ་དེས། །དེ་རིང་གཉན་དམག་རུ་སྣ་དྲོངས། །སོར་རྟོག་ཡེ་ཤེས་
ངང་ཉིད་ལས། །ཤར་བ་འདོད་ཆགས་འཇོམས་པའི་ལྷ། །དགྲ་ལྷའི་མེ་སྟག་པས་
151



དམར་པོ་དེས། །དེ་རིང་བཙན་དམག་རུ་སྣ་དྲོངས། །བྱ་གྲུབ་ཡེ་ཤེས་ངང་ཉིད་
ལས། །ཤར་བ་ཕྲག་དོག་འཇོམས་པའི་ལྷ། །ཝེར་མེ་འབྲུག་རྒོད་སྒྲ་ལྡན་དེས། །དེ་
རིང་ཝེར་མའི་དམག་སྣ་དྲོངས། །ཆོས་དབྱིངས་ཡེ་ཤེས་ངང་ཉིད་ལས། །ཤར་བ་
གཏི་མུག་འཇོམས་པའི་ལྷ། །ཀླུ་རྒྱལ་གཙུག་ན་རིན་ཆེན་དེས། །དེ་རིང་ཀླུ་དམག་
རུ་སྣ་དྲོངས། །དུག་ལྔ་འཁྲུལ་བའི་དགྲ་བགེགས་རྣམས། །ཡེ་ཤེས་ལྔ་ཡི་ཀློང་དུ་་་
སོད། །ལྷ་གོང་མའི་ཐུགས་རྗེ་མ་ཆུང་ཅིག །བདུད་རུ་ཏཱ་ཡན་པར་མ་བཏང་ཅིག།
གསུངས་པ་དང་དགྲ་ལྷ་ཝེར་མའི་དམག་དཔུང་ཐམས་ཅད་ནམ་མཁའ་་
ནས་ཁ་བ་འབབ་འབབ། བར་སྣང་ནས་བུ་ཡུག་འཚུབ་འཚུབ། ས་གཞི་ནས་
རླངས་པ་མཆེད་མཆེད་བཞིན་དུ་ཐོན་ནས་ཕུང་འདྲེ་གུར་དཀར་དེ་སྐྱོབས་པའི་
ལྷ་དང་ཕྲལ། བརྟན་པའི་ཚེ་སྲོག་ཕྲོག རྒྱས་པའི་བསོད་ནམས་བླངས། ག་་་་
པའི་བླ་གནས་ཕྱུངས་བ་དང་། དེ་ནས་མདོ་རྗེ་དེ་རྒོད་ཐང་དཀར་ཞིག་ཏུ་སྤྲུལ་
ཏེ་ཐེའུ་རང་བུ་མོ་སྤུན་གསུམ་དང་སྐུ་ཁྲ་བཅས་འབོད་སར་སོང་། སྐུ་རྗེ་ཁོང་”་
ཡང་ཐོག་ནས་མེར་སྐས་བརྒྱུད་དེ་རྒྱ་མཐོང་གི་ཁྱམས་སུ་བྱོན་ཏེ་ཤེལ་གྱི་རྒྱུག་
སྐར་ཕྱེས་པ་དང༌། ཕུང་འདྲེ་གུར་དཀར་རྒྱལ་པོ་དེས་སྟག་ཐུལ་མགོ་མཇུག་་་་
སློག་ཏེ་གྱོན་ནས་ཉལ་འདུག །སྐུ་རྗེ་རིན་པོ་ཆེ་དེས་ཁོའི་སྟེང་དུ་མནན་པས་་་
ཧོར་རྗེས་ལྗིད་མ་བཟོད་ནས་ཨ་རེ་ལྕི་བ་ལ་མཁར་ཇིབ་སོང་བ་མ་རེད་ན། >
གངས་སྤ་ལོ་རྩེ་རྒྱལ་ཉིལ་འོང་བ་མ་རེད་ན། ཡང་ན་ཇོ་རུ་སླེབས་བྱུང་བ་མ་་་་
རེད་ན་ཟེར་ནས་ཤི་འཕག་འགའ་བྱས་པས་སྒུལ་ཙམ་ཡང་མ་ཐུབ་སྟེ་རོ་སྡུག་་་
ཕར་སོང་ང་ཡི་ཤ་རུས་གནུར་བྱུང་། ཁོག་དབུགས་ཁ་རུ་འཚངས་བྱུང་ཁྱོད་མི་
འགྲོ་ན་ངས་སྟོབས་ཆེན་ཤན་པ་གཉིས་ལ་མི་འབོད་རེ་ཟེར་བ་དང༌། འཛམ་
གླིང་སེང་ཆེན་རྒྱལ་པོའི་ཞལ་ནས། ཡ་གུ་ཡངས་གནམ་གྱི་རྒྱལ་པོ་ཁྱོད་ཐོབ་་་
152



དང་མངའ་ཐང་ཆེ་ཞིང་ཤན་པ་དང་སྟོབས་ཆེན་དཔའ་རྒོད་པས་དེ་རིང་ཕན་
པ་མེད་སྲོག་བདག་རྒྱུད་དུ་ཐོན། འཆི་བདག་མདུན་དུ་སླེབས་པ་ཡིན། ངེད་་་་
གླིང་སྡེ་ཉེས་མེད་ལ་དཔུང་གི་སྣེ། རྣོན་པོའི་སོ་རྩེ་གཏད་དགོས་དོན་ཅི་རེད།
ང་ཕུ་ནུའི་ཤ་ལན་ནོར་གྱི་གཡང་ལན་ལེན་ལ་འོང་བ་ཡིན། རང་མགོ་རྡུང་བའི་
ཐོ་བ། རང་སྲོག་གཅོད་པའི་རལ་གྲི་འདིས་ཤ་ཁམ་བགོ་རྒྱུ་ཡིན་པས་ཤེས་ན་་་་
དད་པ་འཇོག་རན། མ་ཤེས་ན་ཡི་མུག་སྐྱེ་རན་གསུངས་པ་དང་།ཁོ་ན་རེ་ཁྱོད་་
གེ་སར་ལ་ངས་དད་པ་འཇོག་དོན་མེད། ངས་ཀྱང་ཨ་འབྲུག་བསམ་ནས་རང་
སྡེ་ཁྲག་ལ་བསྒྲེས་ཁྱོད་ཀྱིས་ཀྱང་ཨ་འབྲུག་བློ་ཡིས་མ་ཐོང་ནས་ར་མདའ་ལ་འོང་
ཁྱོད་འུ་གཉིས་བསམ་རྒྱུ་གཅིག་རེད། དེ་ལ་བླ་མ་སློབ་མའི་བཟང་ངན་ཡོད་དོན་
མེད་དེ་བས་དཔོན་ཆེན་ངོ་ཐུག་ན་གྱོད་ཆེན་འགྲིགས་སླ་ཟེར་བའི་དཔེ་ལྟར་ང་
མ་གསོད་དང་གྲོས་འདི་འདྲ་ཡོད་ཟེར་ནས་གླུ་འདི་བླངས་སོ།།
གླུ་ཨ་ལ་ཨ་ལ་ཨ་ལ་རེད། །ཐ་ལ་ངག་གི་འགུགས་ལུགས་
རེད། །གནམ་ཐེལ་བར་ཐེལ་ས་ཐེལ་གསུམ། །ཡོད་ན་ལ་
མོ་ད་ལྟ་ཤོག །ཧོར་རྒྱལ་རབས་ཞེ་དགུའི་མཆོད་པའི་ལྷ། །།
དེ་རིང་ཡོད་ན་རན་ནས་བྱུང་། །ང་གུར་དཀར་སྲོག་ལ་
ཐུག་ལེ་རེད། །ས་འདིའི་ས་ངོ་མ་ཤེས་ན། །ཧོར་མཁར་་་
དཀར་མོ་རྩེག་སྟོང་རེད། །ང་འདྲའི་ང་ངོ་མ་ཤེས་ན། །དེ་
སྔོན་གུ་ཡང་རྒྱལ་པོ་རེད། །དེ་རིང་ཅི་འགྱུར་མི་ཤེས་དུ།།
དེ་ནས་འགོག་ཚ་ཇོ་རུ་ཉོན། །གླིང་དཀར་ལྷ་ཡི་སྐྱེད་་་་



ཚལ་ནས། །ཨ་འབྲུག་མཚར་སྡུག་མེ་ཏོག་དེའི། །གྲགས་་ ཉིན་
སྙན་དྲི་བསུང་ཐུལ་ཐུལ་ནས། །ང་གུར་དཀར་བུང་བའི་ གཏིང་
ཡིད་སེམས་བསྐུལ། །ཧོར་དམག་མི་ཕབ་ཁ་མེད་རེད། །
འབྲུག་མོ་གཡང་དུ་ཁུག་ན་ཡང་།།ནེ་ཆུང་ཁྱོད་ལ་འཁོར་
རྟེན་བཞག །རྒྱ་ཚ་བྲག་དཀར་གཏོར་ན་ཡང་། །དགྲ་ལྷ་
རྒོད་ཕྲུག་མ་བསད་བཞག །ཧོར་བེ་ཐུལ་མི་ངར་མ་རེད་
དེ། །གུར་རྗེས་ཁྱོད་ལ་སེམས་ལེ་ཡིན། །ཁྱོད་ཇོ་རུས་ང་ལ་
སེམས་ལེ་དགོས། །ད་ཡང་དག་འདུན་མ་གཏམ་རྒྱུ་བྱེད།།
དཔའ་ཐུལ་ཧོར་གྱིས་བཀུམས་ན་ཡང་། །ཧོར་རྒྱལ་བུ་་་
བརྒྱད་ཀ་གླིང་གིས་བསད། །གླིང་གི་ཕ་ཆུས་འཕྲོག་ན་་་་ :
ཡང་། །ཧོར་དམག་འབུམ་ཚོ་དེ་ཙམ་གྲོན། །མི་བསད་་་
ཕན་ཚུན་མགོ་སྙོམ་བྱེད། །རྟེན་གསུམ་ཚུར་ཤོར་ཕར་ལ་
གཏད། །སྟག་སྒམ་རྣམ་སྲས་བང་མཛོད་དང་། །འབྲུག་
མོ་གཉིས་པོ་ཧོར་ལ་ཞོག །ཨ་རྒོད་བུ་ལ་ཨ་མ་དགོས། །
ཡ་ཟི་མཁར་གྱི་རྒྱན་ལ་དགོས། །ང་གུར་དཀར་དཔོན་
གྱི་མཛོད་བདག་དགོས། །དེ་ནས་ཧོར་གླིང་རྩོད་མེད་་
བྱེད། །སྡེ་གཉིས་འདུག་སོས་སོད་ལེ་བྱེད། །མིན་ན་་་་་་
སྟོབས་ཆེན་ཤན་པར་འབོད། །ཇོ་རུ་ད་ལྟ་དམར་གསོད་
154



བྱེད། །གང་དགའ་བསམ་བློ་ལེགས་པར་ཐོངས། །འབྲུག་
མོས་མི་ཚད་གསེར་ཁྲི་དང་། །གླིང་སྡེ་ཧོར་རུས་འཕྲོག་པ་
པ་བས། །ཉམས་ཆུང་ཚོད་ཟིན་བྱས་ན་དགའ། །ཤན་པ་
འབུམ་པའི་གཤེད་མ་ཡིན། །ཁྱོད་གེ་སར་ཤ་ཐོག་ཚིལ་་
སྣོན་བྱེད། །ཧོར་སྟོབས་ཆེན་གླིང་གི་ཨ་ཡ་ཡིན། །ཁྱོད་ཇོ་
རུ་འདུག་རེས་ཚང་རྒྱུ་བྱེད། །གོ་ན་རྣ་བའི་བུ་རམ་གྱིས། །
མ་གོ་གླུ་ལ་འབྲེལ་བ་མེད།། ག་ང་། །ཁ7c
ཟེར་བ་དང་སྐུ་རྗེ་རིན་པོ་ཆེ་དེས་གནས་ངན་ལམ་ལོག་ཏུ་གོལ་ཞིང་རང་
རྒྱུད་མི་དུགེས་རྒྱགས་པའི་ཧོར་རྗེ་དེ་ལ་དམིགས་མེད་སྙིང་རྗེ་ཆེན་པོའི་ངང་
ནས་བདུད་སྟོབས་ཟིལ་གྱིས་གནོན་པའི་དཔའ་གཏམ་རྡོ་རྗེའི་གད་མོ་འདི་་་་་
བསྒྲགས་སོ། །
གླུ་ཨ་ལ་ཨ་ལ་ཨ་ལ་རེད། །ཐ་ལ་གླུ་ཡི་ལེན་ལུགས་རེད། །
པད་མ་འབྱུང་གནས་ཁྲོས་པའི་སྐུ། །གྲོ་ལོད་རྩལ་ལ་་་་
གསོལ་བ་འདེབས། །གཉིས་འཛིན་འཁྲུལ་བའི་དགྲ་བོ་
རྣམས། །དག་མཉམ་ཆེན་པོའི་ཀློང་དུ་སྒྲོལ། །ས་འདི་་་་
དམར་ནག་ཨེ་ཡི་ཞིང་། །ཉམས་པའི་དགྲ་བགེགས་སྒྲོལ་
བའི་གནས། །ང་འདྲ་དབང་དྲག་ཐོད་ཕྲེང་རྩལ། །མ་་་
རིག་བདུད་སྡེའི་གཤེད་དུ་ཤར། །དམག་དཔོན་ནོར་བུ་
དགྲ་འདུལ་ཟེར། །ལས་ནག་སྡིག་པས་བསྐྱེད་པ་ཡི། །
155



ཁཀྱི་
རང་གཟུགས་དཔལ་འབྱོར་ལོ་ལེགས་ལ། །བདུད་སྡེས་་
ཕྲག་དོག་སྤྲིན་ནག་འཚུབ། །དོན་མེད་དམག་དཔུང་་་་
སེར་བ་ཕབ། །ཉེས་མེད་ཕུ་ནུའི་འབྲུ་དྲུག་གཏོར། །གཞི་
བདག་ཕུང་འདྲེ་གུར་དཀར་ལ། །སྔགས་པ་ཕུར་ཐོགས་
གེ་སར་ཐོན། །དེ་རིང་ལུས་སེམས་ཨར་ལ་གཏོད། །ཁྱོད་
སྤྲེལ་བོས་བྱས་བྱས་ཚོད་མེད་ལ། །དང་པོ་ཧོར་དམག་་
གླིང་ཡུལ་བཀང་། །བར་དུ་གདོང་གི་ཇ་མཁར་བཤིགས།།
ཐ་མ་དཔའ་ཐུལ་བཅུ་གསུམ་བཀྲོངས། །འདོད་པའི་་་་
རླུང་གིས་དེད་པའི་དུས། །འབྲུག་མོའི་གྲགས་པ་མ་
བཟོད་ཀྱང་། །རྟེན་གསུམ་བརླག་དོན་ཅི་ལ་རེད། །
དཔའ་བོ་འདྲ་གཉིས་ཐུ ག་པའི་དུས། །སྟག་ཤི་གཡག་་་
ཆད་བྱུང་ན་ཡང་། །དབུ་འཕྲུའི་སྙིང་ཚིམ་ཅི་ལ་རེད། །
ཞལ་དཀར་མ་དྲོས་མཚོ་ཆེན་དཀྲུགས། །ལྷ་སྲས་ནོར་
བུར་དཔུང་པ་གདེང་། །ཧོར་སེར་བསམ་པའི་གྲུ་བོ་དེ། །
ལྷ་གཉན་རླུང་གིས་མ་བསྐོར་ན། །ད་རུང་ཅི་བྱེད་ང་་་་
ཡིས་ཤེས། །ད་རུང་གླིང་ལ་སེམས་མདོག་ཁ། །ངོ་ཚ་རྒྱུ་མ་
གདའ་ཁྱི་ཐོད་དཔོན། །ཁྱོད་གེ་སར་དཔོན་ལ་སེམས་་་
སེམས་དེས། །དྲིན་ལན་དེ་རིང་འཇལ་རྒྱུ་ཡོད། །གཟུ་་་
/
156



ཚུར་བཞག་ལྟག་པའི་གཉའ་ཤིང་དེ། །ཕར་འཇོག་ཕུང་
རྒན་གཉའི་ལ་བཅིང་། །རྒྱ་ཚ་རོང་ཚ་སྐུ་མཆེད་དེ། །གླིང་
དཀར་གཅེས་པའི་མིག་གཉིས་འདྲ། །དེ་གཉིས་བཀྲོངས་
བའི་ཤི་ལན་ལ། །ཁྱོད་ཀྱི་མིག་འབྲས་གཉིས་པོ་ཕྱུངས། །
དེ་དུས་ཨ་ཙ་མ་ཤོར་ན། །ཁྱོད་ཟེར་བཞིན་དུ་བྱེད་པས་
ཆོག །གཟིག་འཕན་ཉ་ཚ་དཔོན་བློན་གཉིས། །གླིང་
དཀར་ཆགས་པའི་གློ་མཆིན་འདྲ། །དཀར་རུ་ནག་རུའི་
དཔོན་མགོ་གཉིས། །གླིང་དཀར་རྒྱུ་དཀར་རྒྱུ་ནག་འདྲ། །
དགེ་རྒྱས་འབྲུག་རྒྱས་སྤུན་གཉིས་པོ། །ཁྲ་མོ་གླིང་གི་་་་
མཁལ་ཟུང་འདྲ། །སྤྱི་དཔོན་གཡུ་འཕེན་སྟག་རྒྱལ་དེ། །
གླིང་དཀར་དཀར་མོའི་མཚེར་པ་འདྲ། །དེ་དག་་་་
བཀྲོངས་བའི་ཤ་ལན་ལ། །ཁྱོད་ཀྱི་དོན་སྣོད་གཏུབ་རྒྱུ་
ཡིན། །དེ་དུས་ཨ་ཙ་མ་ཤོར་ན། །ཁྱོད་ཟེར་བཞིན་དུ་བྱེད་
པས་ཆོག །གཅེས་ཕྲུག་སྣང་ངུ་གཡུ་སྟག་དེ། །ང་རྒྱལ་་་་
པོའི་ཁོག་པའི་སྙིང་དང་འདྲ། །ཁྱོད་ཧོར་གྱི་ལག་ཉེས་་
ཤོར་བའི་ལན། །ཕུང་རྒན་སྙིང་དེ་ཚལ་པར་བགོ། །དེ་་་
དུས་ཨ་ཙ་མ་ཤོར་ན། །ཁྱོད་ཟེར་བཞིན་དུ་བྱེད་པས་་་་
ཆོག །མདོར་ན་གླིང་དཀར་དཔའི་ཐུལ་བློན། །བཅུ་



གསུམ་ཉེས་མེད་ཧོར་གྱིས་བཀྲོངས། །དེ་ཡིས་ཤ་ལན་་་
སྙིང་ལན་དང་། །གླིང་དཀར་སྡེ་འབངས་བརླག་པའི་་་
ལན། །ལྷ་རྟེན་ལྷ་མཁར་བཤིག་པའི་ལན། །ནོར་རྫས་་་་
གཡང་རྟེན་འཕྲོག་པའི་ལན། །ཐམས་ཅད་ཕུང་རྒན་་་
གུར་དཀར་གྱི། །རྣམ་སྨིན་ལུས་འདིའི་ཐོག་ཏུ་ལེན། །
གཟུགས་བཞི་ཕྲལ་ནས་ཕྱི་ཤ་གཏུབ། །རུས་པ་བཅོམ་་་
ཞིང་པགས་པ་དྲལ། །དེ་དུས་ཨ་ཙ་མ་ཤོར་ན། །སྟག་་་་
སྒོམ་རྣམ་སྲས་བང་མཛོད་དེ། །གླིང་ལ་མི་འ ཁྱེར་ཧོར་ན་
འཇོག །འབྲུག་མོས་མི་ཚད་ནེ་ཆུང་སྦྱིན། །དཔའ་ཐུལ་
བེ་ཐུལ་ཤ་ལན་སྙོམ། །ཧོར་སྡེ་གླིང་སྡེ་རྩོད་མེད་བྱེད། །ཨ་
ཙ་ཚིག་གཅིག་ཤོར་བས་ན། །སྲོག་དམར་རྒྱུན་ཐག་མི་་་
གཅོད་རེ། །རྣམ་ཤེས་རྟེན་དང་མི་ཕྲལ་རེ། །ཐེའུ་རང་བླ་
ལྕགས་དཀར་པོའི་གྲི། །གེ་སར་ང་ལ་རྡུངས་ཤོག་ཟེར། །
ངས་གུར་དཀར་གཏུབ་ཉིན་མཁོ་དུ་ཟེར། །སོ་ཁ་མེ་ལྕེ་་
འབར་འདྲ་འདུག	།དེ་རིང་རྣོ་ངར་ཅི་འདུག་ལྟོས། །
ཧོར་རུའི་དཔོན་པོ་ཐོབ་ཐང་ཅན། །སྟག་ཞུ་རྒྱལ་པོའི་་་
ལྟག་པའི་རྟ། །གེ་སར་གསེར་སྒོའི་རྒྱན་ལ་བཟང་། །རྐང་
རྒོད་རྟ་དང་སུ་མགྱོགས་བལྟ། །བསྟུན་ཤེས་ན་བདུད་་་
158



ཀྱང་ལྷ་དང་མཚུངས། །བསྟུན་མ་ཤེས་ལྷ་ཡང་བདུད་དུ་
བབས། །ང་དད་པའི་བླ་མར་སྒོམ་ཤེས་ནས། །གནས་་་
མཐོ་རིས་འགྲོ་ལ་མི་དགའ་ན། །ད་གསོད་པའི་ལས་ཀྱི་་
གཤིན་རྗེ་ཡིན། །ལུས་རལ་གྲིས་ཁྲག་ཤ་བཟོ་ངེས་ཡིན། །
སེམས་དམྱལ་གནས་ལྟད་མོ་རིག་རན་ཡིན། །གོ་ན་རྣ་་་
1:|:བའི་བུ་རམ་གྱིས། །མ་གོ་གླུ་ལ་འབྲེལ་བ་མེད།། ༡༡:༡:2:
ཉིད།། གསུངས་ཏེ་ཧོར་བདུད་དེ་ཡི་ས་ལམ་ལ་སྒྲིབ་ཅིང་མཐོ་རིས་དང་ཐར་པ་
ཐོབ་པ་ལ་གེགས་སུ་གྱུར་བའི་ལས་ངན་སྡིག་སྒྲིབ་ཐམས་ཅད་དང་བྲལ་བའི་་་་
རྟེན་འབྲེལ་དུ་མགོ་སྐྲ་རལ་པ་ནས་བཟུང་སྟེ་གོས་མེད་གཅེར་བུར་ཕྱུངས། སོག་
པར་ཞབས་ཐོ་ཞིག་བརྒྱབ་ཏེ་ཁ་སྦུབས་སུ་བསྒྱེལ་ནས་བཞག་གཉའ་བར་གསེར་
སྒ་ཉི་མ་རང་ཤར་བསྟད། དེ་ཐོག་ཆིབས་ཏེ་ལྕག་ཚན་བསམ་པའི་དོན་གྲུབ་་་་
དེས་འཕོངས་ལ་ཚ་སྒྲ་གྲགས་པ་གསུམ་བརྒྱབ་ནས་ཕུང་རྟ་ཆོ་ཆོ་གསུངས་ཏེ་སྒྲ་
ནས་འཐེན་ཅིང་ཡོབ་སྡེབ་མཛད་པས་ཧོར་བདུད་མ་རུང་རུ་ཏྲ་ཁོ་དྲན་མེད་དུ་
བརྒྱལ་ལོ། །དེ་ནི་བདུད་རིགས་མགོ་འཕངས་ཐུར་དུ་སྨད་པའི་རྟེན་འབྲེལ་་་་་
མཛད་པ་ཡིན། དེ་ནས་སྐྱ་ཁྲ་གཤོག་རྒོད་དང་ཐེའུ་རང་བུ་མོ་སྤུན་གསུམ་བཅས་
ཐོན་བྱུང་ཞིང་སྤྲུལ་པའི་ཁྲ་དེ་གུར་དཀར་མགོར་བབས་ཏེ་བྱ་བྲུན་ལན་གསུམ་
བཏང་ནས་ཡར་གདུང་གསེབ་དུ་བབས་ཏེ་བལྟས། ཐེའུ་རང་བླ་ལྕགས་དཀར་
པོས་བརྡུང་བའི་ཕུང་འདྲེ་ཁོ་རང་གི་བླ་གྲི་དེ་ཡར་ཤབ་ནས་ཐུགས་མཆོག་ཞི་བ་
ཆོས་ཉིད་ཀྱི་ངང་ནས་གཡོས་པ་མེད་བཞིན་ཐུགས་རྗེ་ཡེ་ཤེས་ཀྱི་རྩལ་རྨོངས་
པའི་ལོག་རྟོག་འཇོམས་པའི་དམིགས་མེད་སྙིང་རྗེའི་ཁྲོས་པའི་རྡོ་རྗེའི་ཞེ་སྡང་་
159



འབར་ཏེ། ཞལ་ངོ་བཅོ་ལྔའི་དུང་ཟླ་ལ། མི་སྡུག་མཚལ་གྱི་གཟི་མདངས་རྒྱས།
སྐར་ཆེན་བཀྲ་འདྲའི་སྤྱན་མིག་ལ། དམར་ནག་རཀྟའི་སྤྱན་རྩ་འཁྲུགས། སྐུ་་་་
མཆོག་རྡོ་རྗེ་དཔའ་རྫོང་ལ། དགྲ་བླའི་དམག་དཔུང་སྤྲིན་ནག་འཚུབ། འཇིགས་
བྱེད་སྲིན་པོའི་རྔམ་བརྗིད་ལ། ཝེར་མའི་ཐོག་དམར་ཟི་ར་འཁྲུགས་པ་ཞིག་་་་
མཛད་དེ་བླ་གྲི་དེས་ཧོར་བདུད་ཁོའི་ཁོག་པ་གཤག ནང་ཁྲོལ་ཕྱུངས། གཟུགས་
བཞི་ཕྲལ། པགས་པ་དྲས་པས་ཁོ་བདུད་དངོས་ཡིན་ཅིང་འབྲུག་མོ་ལ་སྲེད་པ་
བཙན་པས་ད་དུང་མི་འཆི་ཞིང་ཨ་ཁྲ་ཁྲ་ལས་ཨ་ཚ་ཡང་མི་ཟེར་བར་བསྲན་་་་
འདུག་པས་སྐུ་རྗེ་དེས་བདེན་ཞེན་རྨོངས་པའི་གཞན་དབང་ཅན་གྱི་འགྲོ་བ་ལ་
སྙིང་རྗེ་ཆེན་པོའི་ཐུགས་རབ་ཏུ་གཡོས་ཤིང་ལས་ངན་རྣམས་གནས་ངན་དུ་མི་
གཏོང་བའི་ཐུགས་བསྐྱེད་ཀྱི་ཤུགས་བསྐྱེད་དེ་སླར་ཡང་རྩ་ས་ཡན་ལག་སྐྱེས། །
རྣམས་ཕྱུངས་ཤིང་གཏུབ་པས་ཧོར་རྗེ་དེས་ཇོ་རུ་ང་བསྲན་ཚུགས་ན་གྲོས་འོང་
ཟེར་མོད་མདའ་མེད་ན་གཞུ་ཡིས་ཅི་བྱེད་ཁྱོད་བསམ་པ་རེ་ནག་ཨ་ཚ་ཚ་ངས་།
ཧོར་གླིང་གཡུལ་འཁྲུགས་དེ་གང་ནས་དྲན། སྨན་ཨ་འབྲུག་དང་མ་ཐུག་རེ་
འགྱོད་བུ་ཨ་རྒོད་དང་མ་འཕྲད་རེ་སྡུག་ཧོར་ལྷ་ཟེར་བའི་སྙིང་རིང་པོ་ང་ཨི་
རིག་དུ། དེ་མིན་ན་ར་རེ་ཞོན་ནས་རྒྱུག་འདུག་དེ་རིང་གང་དུ་སོང་། ད་ནི་ཨ་་
འབྲུག་བཞིན་ལེགས་མ་དང་བྲལ་བྱུང་ཨ་རེ་སྡུག་ཟེར་ནས་དུས་བྱུང་བས་སྐྱ་ཁྲ་
དེ་ཁྲ་སྐད་ལན་དགུ་ལ་བགད་ནས། སད་བ་མོ་ལོ་ཏོག་དགྲ་བོ་དེ། །དུས་དེ་རིང་
ཉི་མའི་དྲོད་ཀྱིས་བཅོམ། །དམའི་ཐང་སྐྱེས་ལོ་ཏོག་དེ་རིང་རྒྱས། །ཧོར་གུར་་་་
དཀར་གླིང་དཀར་དགྲ་བོ་དེ། །དུས་དེ་རིང་སེང་ཆེན་དཔོན་གྱིས་བཅོམ། །ང་སྐུ་
ཁྲ་གཤོག་རྒོད་སྙིང་རེ་ཚིམ། །ལྷ་བརྒྱ་བྱིན་ལྷ་མིན་གཡུལ་ལས་རྒྱལ། །གླིང་དཀར་
པོ་ཧོར་དགྲའི་གཡུལ་ལས་རྒྱལ། །ལྷ་རྒྱལ་བའི་རྒྱལ་རྔ་ཁམས་གསུམ་ལྡིར། །
160



བདུད་ཕམ་པའི་སྐད་ངན་དིར་གྱིས་སོང་། །སྡེ་ཧོར་གླིང་དཀྲུགས་པའི་ཁྱི་ཐོད་
ཁྱོད། །ཞེ་སྐྱོ་བས་དུས་ཀྱང་རང་སྡུག་ཡིན། །བདུད་ནག་པོའི་མུན་པ་དངོས་སུ་་་
སོང་། །ཆོས་ལུང་རྟོགས་ཉི་མ་དགུང་ལ་ཤར་ཟེར། དེ་ནས་ཐེའུ་རང་བུ་མོ་སྤུན་
གསུམ་དེས་གཟིམ་མེད་མར་མེ་ཚེ་འབར་མདུན་དུ་བཟུང་ནས་ཐོན་བྱུང་བས་
སྐུ་རྗེ་རིན་པོ་ཆེ་དེས་ཕུང་འདྲེ་གུར་དཀར་གྱི་དོན་སྙིང་པད་མ་ལྟར་བཀས་ཏེ་།
ཁྲག་ལྷུད་ཀྱིས་བུད་པ་མཐེབ་གང་སྟེང་དུ་བླུག་པས་ཁོབ་ཟེར་བ་དང་ལྷན་དུ་་་
ཁྲག་གི་མར་ཁུ་སྐམ། རུས་པའི་སྡོང་ཤིང་ཚིག སྔོ་དམར་མེ་ལྕེ་ཤི་བ་དང་ལྷན་དུ་
ཧོར་བདུད་མ་རུང་རུ་ཏྲ་ཕུང་འདྲེ་གུར་དཀར་རྒྱལ་པོ་དེ་ཤི་བར་གྱུར་ཏོ། །མཐུ་
ཆེན་རྒྱལ་བས་བདུད་སྡེའི་དཔུང་ཚོགས་བཅོམ། །ཉིན་བྱེད་འོད་ཀྱི་མུན་པ་རིང་
དུ་བསྐྲད། །གླིང་དཀར་རྗེ་བོས་ཧོར་བདུད་རུ་ཏྲ་བསྒྲལ། །ས་གསུམ་ཀུན་ཏུ་
གཡུལ་རྒྱལ་རྔ་སྒྲ་ལྡིར། །ཞི་བ་སྙིང་རྗེའི་སྤྲིན་ཕུང་གཡོ་བའི་ཐུགས། །གཏུམ་
རྔམ་གློག་ཕྲེང་དྲག་དུ་འབར་བའི་སྐུ། །བདུད་སྡེ་ལྔ་བྲག་བསྙིལ་བའི་ཕྲིན་ལས་
ཐོག །ནོར་བུ་དགྲ་འདུལ་གྲགས་སྙན་འབྲུག་སྒྲས་ཁྱབ། །སྤྲིན་ཆར་བསིལ་བས་།
ཚ་གདུང་བཅིལ་བ་དང༌། །ཆབས་གཅིག་པད་མ་རྣམ་བཀྲའི་མདངས་བསྐྱེད་་་
ལྟར། །དགྲ་ལྷས་བདུད་བཅོམ་བདུད་སྡེ་བརླག་པ་ཡིས། །འཛམ་གླིང་ཕན་
བདེའི་སྣང་བ་གསར་དུ་ངོམས། །དེ་ནས་སྐུ་ཁྲ་དེས་ཧོར་རྗེའི་སྙིང་ཁྲག་ལ་རོལ། །
བདུད་རྗེ་གུར་དཀར་དེ་སྲེད་པ་ཆེ་ཞིང་ལོག་ལྟ་ཆེ་བས་རེ་ཞིག་ངན་སོང་ད་་་་་
ལྟུང་ཡང་སྐུ་རྗེ་མཆེད་ཟུང་གི་ཐུགས་བསྐྱེད་ཀྱི་མཐུ་བཙན་པས་གྲུ་གུ་རྡོག་པའི་
ཡུན་ཙམ་ལས་ངན་སོང་གི་སྡུག་བསྔལ་མྱོང་མ་དགོས་པར་ལས་འབྲས་བསླུ་བ་
མེད་པའི་ཚུལ་རིག་ཅིང་དད་དེ་དམྱལ་བ་ནས་འཕོས་ཏེ་མི་ལུས་ཆོས་ལྡན་དུ་
སྐྱེས་ནས་མཐར་ཐར་པ་ཐོབ་པར་གདའོ། །འདི་འདྲེན་ཚུལ་དམྱལ་གླིང་ནང་དུ་



ཡོད་ཟེར། དེ་ནས་སྐུ་ཁྲ་གཤོག་རྒོད་དེས། ཡ་སྐུ་རྗེ་ནོར་བུ་དགྲ་འདུལ་དཔོན། །
འགྲོ་དྲུག་ཐབས་ཀྱིས་འདྲེན་པའི་རྗེ། །ཁྱོད་ནི་དབང་དྲག་ཁྲོ་རྒྱལ་དངོས། །
བདག་རྟོག་བདུད་དགྲ་ཐུགས་རྗེས་བཏུལ། །སྐྱེ་འགྲོ་ཕན་བདེའི་གནས་ལ་བཀོད། །
ཕུང་འདྲེ་དེ་ཡང་ཐར་པར་དྲངས། །ད་ནི་ཁྲ་རྒོད་ཞིང་ཁམས་འགྲོ། །མི་དག་ཁྲི་
ལུས་འདིར་བསྙིལ་ནས། །རྨད་བྱུང་ཡ་མཚན་བཀོད་མཛེས་པའི། །ཞིང་དེར་་་
པད་མོའི་མངལ་འཛིན་རན། །སླར་ཡང་སྲིད་ཁམས་མ་སྟོང་བར། །སྣ་ཚོགས་་་
སྤྲུལ་པས་འགྲོ་དོན་བྱེད། །འདུ་དང་འབྲལ་བ་འདུས་བྱས་ཆོས། །འགྲོ་འོང་རྟོག་
པ་སེམས་ཀྱི་འཕྲུལ། །ཐམས་ཅད་དམིགས་སུ་མེད་མོད་ཀྱང་། །རྟེན་ཅིང་འབྲེལ་
འབྱུང་ཙམ་གྱི་ངོར། །རྗེ་ཁྱོད་སྐུ་ཁམས་བདེ་བར་བཞུགས། །གསུངས་ཏེ་གཤོག་
རྒོད་དེས་གཤོག་པའི་གར་སྟབས་ཀྱིས་བར་སྣང་ཁམས་སུ་འཕུར་ནས་ནམ་་་༌་
མཁའི་མཐོང་ནས་ཁྲ་ཡི་ལུས་དེ་དོར་མ་ཐག་མེ་ཏོག་གི་ཆར་བབས། ། རོལ་མོའི་
སྒྲ་བསྒྲགས། འཇའ་འོད་ཀྱི་གུར་ཁང་ཕུབ། ངོ་མཚར་བའི་ལྟས་དུ་མ་དང་
བཅས་ནང་དབྱིངས་གདོད་མའི་ཀློང་དུ་མངོན་པར་སངས་རྒྱས་ཏེ་ཁྲ་གཟུགས་
དེ་ཉིད་སར་ལྷུང་མ་ཐག་རིང་བསྲེལ་གྱི་ཕུང་པོར་གྱུར་ཏོ། །
162



2
1:|: : ་
:: 7 :21 ད་
ལེའུ་བཅོ་ལྔ་པ།
གླིང་རྗེས་སྟོབས་ཆེན་བྲག་ལ་འཛེར། །
གུར་དཀར་ཤི་རྗེས་འབྲུག་མོ་ཡིས། །
འཁོན་ལན་སློག་རྐྱེན་བསྒྲལ་དགོངས་ཀྱང་། །
གནམ་སྨན་དཀར་མོས་བར་འདུམ་མཛད། ། །
ཞེ་སྡང་ཐ་བས་མ་ཡིན་གང་གི་ཐུགས། །བྱམས་དང་སྙིང་རྗེའི་སྤྲིན་ཕུང་།
གཡོ་བ་བཞིན། །རྣམ་འགྱུར་རྩུབ་མོས་ཧོར་བདུད་བཏུལ་བ་འདི། །སྐྱེ་འགྲོ་ཕན་
བདེའི་རྒྱུ་ཡིན་དེ་ཕྱིར་གུས། །དེ་ནས་ལྟད་མོ་བལྟ་བའི་ཧོར་སྡེ་རྣམས་དང་་་་
འབྲུག་མོ་བཅས་རྩྭ་ར་པད་མ་སྟོང་ལྡན་དུ་སོང་བས་ཤེལ་དཀར་གྱི་སྒྲོམ་བུ་ཁ་་
ཕྱེས་པའི་ནང་ན་མཛེས་པ་ལྷ་ཡི་བུ་དང་འདྲ་བའི་གར་པ་བདུན་ཐོན་ནས་མགོ་
ལ་དར་ཐོད་ལུས་ལ་དར་གོས་རྒྱན་ཆ་མེ་ཏོག་གི་ཕྲེང་བས་བརྒྱན་པ་ལག་ན་
ཤེལ་གྱི་རྔ་ཆུང་རེ་བཟུང་ནས་གར་པ་བདུན་པོས་ལག་པས་རྔ་བརྡུང་རྐང་པས་
གར་འཁྲབ། ངག་གིས་གླུ་བླངས་ཏེ་འུར་འུར་ཆེམ་ཆེམ་གྱིས་ཧོར་ཡུལ་བཀང་སྟེ་
བྲོ་ཚན་གསུམ་བསྐོར། དང་པོ་བདུད་དགྲ་ཟིལ་གནོན་གྱི་བྲོ། བར་དུ་བདུད་རྗེ་
གཉའ་ནོན་གྱི་བྲོ། ཐ་མ་དགྲ་ལྷ་ཁྲག་མཆོད་ཀྱི་བྲོ་འཆམ། བྲོ་སྐོར་གསུམ་དེ་་
ཚར་རྗེས་གར་པ་བདུན་དྲུག་ལ་ཐིམ་དྲུག་ལྔ་ལ་ཐིམ་ལྔ་བཞི་ལ་ཐིམ་བཞི་གསུམ་
ལ་ཐིམ་གསུམ་གཉིས་ལ་ཐིམ་གཉིས་གཅིག་ལ་ཐིམ་པས། གཅིག་པོ་ན་རེ་ང་ཡི་
རོགས་པ་རྣམས་སོང་ཚར་འདུག་པས་མི་གཅིག་གིས་འཆམ་པ་དེ་སྨྱོན་པ་འདྲ།
ཟེར་བའི་དཔེ་ཡོད་པས་མི་རྩེ་འགྲོ་དགོས། དོགས་མེད་རྣམས་ག་ལེར་དོགས་པ་
163



ཅན་རྣམས་མགྱོགས་པར་ཁྱེད་རྣམས་སོང་ཟེར་ནས་མི་སྣང་བར་གྱུར་པས་མུན་
པ་ནག་ཆི་ལེ་འདུག་པས་ཐམས་ཅད་ལམ་གང་ཐོབ་ཀྱིས་བརྒྱུག་འོང་སྐབས་་་་
འབྲུག་མོ་ལ་ཚོད་བགམ་ཕྱིར་དུ་གུར་དཀར་གྱི་ཤ་རུས་རྣམས་སྤུངས་པའི་སྟེང་
མགོ་དེ་བཞག །སྟག་ཐུལ་གྱིས་བཀབ་གསེར་སྡེར་ནང་གི་ཤ་དང་དུང་ཞལ་ནང་
གི་ཆང་དེ་དཔའ་ཟས་དང་དཔའ་སྐྱེམས་བཞེས་ནས་ཤུལ་དུ་གུར་དཀར་གྱི་
སྙིང་ཤ་སྙིང་ཁྲག་རྣམས་བཞག སྐུ་རྗེ་ཁོང་བྱེའུ་ལྕོག་ཀ་ཞིག་ཏུ་སྤྲུལ་ཏེ་འབྲུག་
མོས་ཅི་བྱེད་གཟིགས་པས་མོ་ལ་མོར་བརྒྱུག་འོང་ནས་ཁྲོ་ཡི་འདན་བུ་དང་སྒོ་་་
ལྕགས་རྣམས་ལ་ཞིབ་ཏུ་བལྟས་པས་དེ་ལྟར་འདུག་པོས་དགའ་སྟེ་རིམ་པར་
སྐས་རྣམས་བརྒྱུད་གཟིམ་ཆུང་དུ་སླེབས། གསེར་སྡེར་ནང་གི་སྙིང་དེ་ཟོས། དུང་
ཞལ་ནང་གི་ཁྲག་དེ་འཐུང་གུར་ལུ་ཟེར་ནས་བོས་ཏེ། སྟག་ཐུལ་ལ་འཐེན་པས་
མགོ་དེ་འགྲིལ་བྱུང་བས་སྡུག་བསྔལ་དང་ཕངས་སེམས་བཟོད་མེད་ཞིག་སྐྱེས་ཏེ་
མཆི་མ་ཞོ་ལོ་ལོ་བྱུང་ནས། ཡ་རོ་སྡུག་ཁོ་ཐོན་ནས་ཨ་གནམ་ནི་བཀྲོངས་ཚར་
འདུག་ངོ་ཞིག་མ་ཐུག་ཕ་ཕོ་ཟེར་ཏེ་བྲང་ལ་ཁུ་ཚུར་བརྒྱབ། མོ་རང་གི་གྲི་ཆུང་་
བཏོན་ནས་རོ་སྡུག་ཁོ་གང་ན་ཡོད་ཀྱང་གསོད་དགོས་ཟེར་ནས་གཡུག་སྐོར་་་
གསུམ་བྱས། འོ་ཐ་ན་ཁྲག་ཙམ་ཡང་མི་འདུག ་ཟེར་དེ་སླར་གྲི་ཐུར་བསྟན་དུ་་་
བཟུང་ནས་དཔོན་ཨ་གནམ་གྱི་ཤ་ལན་ང་འབྲུག་མོ་སྡུག་པའི་ཡུས་ལན་དུས་ད་
རེས་རོ་སྡུག་གསོད་དགོས་ཟེར་ནས་གྲི་གཡུག་མུས་དེར་སྐུ་རྗེ་དེ་ཉིད་ཀྱིས་་་་་
འབྲུག་མོའི་ཐོང་རྩ་ནས་བཟུང་སྟེ་ཡ་ཕུང་མོ་ངོ་རྒོད་མ་བདུད་མོ་བརླག་ཡུ་མ་
ཁྱོད་ཀྱིས་འགྱོད་བཤགས་མི་བྱེད་པར་ད་རུང་ང་གསོད་པའི་བསམ་སྦྱོར་ཤོམ་་
དོན་ཅི་རེད་གསོད་དགོས་པ་མ་རེད་ན་གསུངས་པས། འབྲུག་མོ་ན་རེ་འགྱོད་་
བཤགས་ཚོ་མི་ཤེས་ཁྱོད་རྡོ་རུས་ང་འབྲུག་མོ་བསྐྱུར་མེ་བཟའ་བསྙགས་ནས་་་་
164



སོང་བ་ཡིན། ཧོར་རྗེས་ང་ཡི་དོན་ལ་ཧོར་སྡེ་དགྲ་ལག་བཞག རང་སྲོག་འབེན་
དུ་བཙུགས། མཁར་ལོངས་སྤྱོད་མངའ་ཐང་ཐམས་ཅད་ལག་ཏུ་བཞག བློན་་་་
དང་བུ་གཅེས་ཚོ་ལས་ང་ལ་བྱམས། ད་ཁོང་འདས་ཚར་རྗེས་ཤི་མ་གསོན་འཚོ་
ཨེ་ཐུབ་བལྟ་རྒྱུ་ཡིན། ཚེ་རོགས་གུར་ལུ་མེད་དུས་ང་གསོན་པ་བས་ཤི་ན་དགའ་
བས་ད་སོད་ཟེར་ཞིང་དུ་འབོད་བརྒྱབ་ཏེ་སྐུ་རྗེའི་ཕྱག་ལ་འཐམ་བྱུང་བས་སྐུ་རྗེ་
རིན་པོ་ཆེ་དེའི་ཐུགས་དགོངས་ལ། ཕུག་ལྷ་བདུད་དུ་བབས་ན་མཆོད་མཁན་གྱི་
སྲོག་ལ་གཟན་ཟེར་བའི་དཔེ་ལྟར་མོ་བདུད་མོ་དངོས་སུ་རེད་འདུག་ད་གསོད་
པ་ལས་འོས་མེད་དགོངས་ནས་བྲང་ལ་རྡོག་གྱོང་ཞིག་བརྒྱབ་ཏེ་གན་རྐྱལ་དུ་
བཞག ཧོར་གྱི་བླ་གྲི་དེ་ཡར་ཤབ་ནས་ཡ་ཀུན་དཀྲུགས་གཞི་མ་ཁྱོད་དེ་ཙམ་ཤི་
ལ་དག་འ་ན་ཁྱེད་རང་བཟའ་མི་གཉིས་གྲི་གཅིག་གིས་གསོད་ཆོག ཁྱོད་ལ་གུར་
དཀར་བྱམས་པའི་དྲིན་ལན་དུ་ཕུང་རྒན་གྱི་སྙིང་ཤ་སྙིང་ཁྲག་ཞིམ་ཨེ་བྱུང་ད་་་་
ཁྱོད་ལ་རན་པ་ཡིན་གསུངས་ཏེ་གྲི་བཙུག་གྲབས་མཛད་སྐབས་དེར་ནེ་ནེ་་་་་
གནམ་སྨན་དཀར་མོ་ཐོན་ནས་སྐུ་རྗེའི་ཕྱག་གི་གྲི་འཕྲོག །འབྲུག་མོ་བུད་མེད་
ཀྱིས་བྱ་བ་ནོར་བ་ལ་དེ་ཙམ་གར་དགོས་བུ་མོས་འགྱོད་བཤགས་ཕུལ་བའི་ཁག་
ཐེག་ང་ཡིས་བྱེད་གསུངས་པས་འབྲུག་མོ་སྐྲག་ཅིང་འགྱོད་དེ་བཤགས་པ་བྱེད་
པར་ཁས་བླངས། དེ་འཕྲལ་མི་ཆུང་ཐོན་ནས་དར་དཀར་དྲི་མ་མེད་པ་ཞིག་་་
མདུན་དུ་བཞག་སྟེ་ཁོ་རང་འཕྲལ་རྐྱེན་གྱི་དབང་དུ་སོང་ནས་ཅུང་ཟད་དམ་
ཚིག་ཉམས་པར་གྱུར་ཀྱང་སྙིང་ནས་རྗེ་ལ་ལྟ་བ་མ་ལོག་པའི་ལོ་རྒྱུས་རྣམས་ཞུས་
ཤིང་སྔར་བྱས་ལས་ལ་འགྱོད་བཤགས་ཕྱིན་ཆེད་ལྷ་འབངས་ཞབས་གྲལ་དུ་རྗེས་
སུ་འཛིན་ཆོག་པར་གསོལ་བ་བཏབ། དེ་ནས་སྐུ་རྗེ་དེས་འབྲུག་མོ་མི་ཆུང་གཉིས་
པོ་གུར་དཀར་གྱི་རོ་དང་ལྷན་དུ་བཞག སྒོ་སྐུར་རྣམས་འདན། ཕྱིའི་སྒོ་ལྕགས་
165



བསྡམས་ནས་ཞག་འགའ་བཟང་བཙོན་དུ་བཞག དེ་ཡི་ཕྱིར་ནང་མཁར་ལ་་་་་
འཇའ་འོད་འཁྱིལ་ཞིང་འདུག་པས་སྟོབས་ཆེན་གྱི་བསམ་པར། ཡ་མ་བཟང་གེ་
སར་ཁོ་ཐོན་ཡོད་པ་འདྲ་ད་འཕྲལ་དུ་བྲོས་དགོས་བསམས་ཏེ་ཁྲབ་རྨོག་གྱོན་་་་
འཁོར་གསུམ་བསྐོར་ཏེ་མྱུར་དུ་སྒོར་ཐོན་པ་དང་རྟ་ནག་ཤི་འདུག་ལྕགས་ཀྱི་་་
གླང་བུ་འགྲོ་ཤེས་འདི་ཧོར་ལ་མཁོ་གལ་ཆེ་ཟེར་བ་བདུད་ཀྱི་ཡིག་ཚང་ན་ཡོད་
བསམ་ནས་ལ་མོར་ལྕགས་ཀྱི་གླང་བུ་དེ་ལ་ཞོན་ནས་རླུང་བུད་པ་ལྟར་བྲོས་སོང་
བས། སྐུ་རྗེ་ཁོང་མདོ་རྗེ་རྐྱང་རྒོད་ཕེར་བོ་ལ་བཅིབས་ནས་རྗེས་དེད་ལ་བྱོན་
པས། མིག་རྒྱང་གང་ཙམ་དུ་བྱོན་ཚེ་ཁོ་ཕ་བོང་དགུ་བརྩེགས་ཟེར་བའི་ཐེའུ་“ཡེ་
རང་འཕྲུལ་མཁར་དུ་ཤོར་ནས་གླུ་འདི་བླངས་སོ། ། 7 1 །
གླུ་ཨ་ལ་ཨ་ལ་ཨ་ལ་རེད། །ཐ་ལ་ངག་གི་འགུགས་ལུགས་
རེད། །གནམ་ཐེལ་བར་ཐེལ་ས་ཐེལ་གསུམ། །ཟོ་དོར་་་་་
ལྕོག་ལྷ་བཙན་གྱི་རྗེ། །སེར་པོ་ཧོར་གྱི་ཕོ་ལྷ་རྣམས། །དེ་
རིང་རྒོད་པོའི་གྲོགས་ལ་བྱོན། །ས་འདི་ཐེའུ་རང་འཕྲུལ་
གྱི་མཁར། །བཙན་པོ་ཕ་བོང་དགུ་བརྩེགས་རེད། །ང་་་་་
སྟོབས་ཆེན་གླིང་གི་དགྲ་བོ་ལ། །ལན་མེད་གླག་མོ་ཁྲག་་་
འབར་ཟེར། །དཔའ་ཐུལ་སྟག་ལྤགས་མཉེ་མི་ཡིན། །
དམག་ཉོབ་རྩ་ཤིང་བསྲེགས་མི་ཡིན། །དགྲ་འདྲེ་ཇོ་རུ་་་
ཚུར་ཉོན་དང་། །དགུང་སྔོན་སེར་བ་འབྲུ་དྲུག་བདུད། །
ཕབ་ནི་རྒྱ་ཞིང་གཞི་ལ་ཕབ། །བཅོམ་ནི་སྙེ་མ་ཐང་ལ་་་་
166



བདལ། །རྩ་བ་སྣ་འདྲེན་གཞི་བདག་ལ། ། གཡུ་འབྲུག་་་་ ༥
གློག་ཁྲིད་ང་རང་ཡིན། །ཧོར་སེར་བེ་ཐུལ་གླིང་གི་བདུད། །
ཕབ་ནི་སྟག་ཐང་གླིང་ཡུལ་ཕབ། །རྩ་བ་སྟག་ཞུ་རྒྱལ་པོ་
ལ། །ལག་དམར་སྟོབས་ཆེན་ང་རང་ཡིན། །དགྲ་གདོང་
ལེན་བསམ་ན་འདི་རུ་ཤོག །མཁར་བཙན་པོ་ཕ་བོང་་་
སྲུབ་མེད་ནང༌། །ང་ལན་མེད་གླག་མོ་ཁྲག་འབར་ཡོད། །
རྗེ་ཨ་གནམ་ཐོད་པས་མ་དབང་ཡང་། །དཔོན་ཁྲི་་་་་
འཛིན་རྒྱལ་སྲས་ཨ་རྒོད་བཞུགས། །བློན་རྩལ་ཆེན་གླག་
མོ་ཁྲག་འབར་ཡོད། །ཧོར་རུ་དམར་ནག་བཅུ་གཉིས་་་
ཡོད། །དུས་དེ་རིང་གླིང་བས་ཨ་ཡ་ཆོག །སང་ཕར་ལོ་་་
འབུམ་དམག་གླིང་ལ་འོང་། །ཕོ་དེ་བྱས་དེ་ན་མ་སྤྲད་ན། །།
ང་སྟོབས་ཆེན་མིན་པའི་རྟགས་ལ་ཞོག །གོ་ན་རྣ་བའི་
བུ་རམ་གྱིས། །མ་གོ་གླུ་ལ་འབྲེལ་བ་མེད། །
ཟེར་འཕྲལ་སྐུ་རྗེ་ཁོང་ཕ་བོང་དགུ་བརྩེགས་འགྲམ་དུ་བྱོན་ནས་མདུང་་་་
རྟིང་གིས་བརྒྱབ་པས་འདྲེ་མཁར་དེ་ཆག་ཕྱེ་ཐ་རེ་གཏོར་ཁོ་འདུག་སའི་གནས་
མེད་པས་ཡང་བྲོས་ཏེ་སོང་བ་དང་ཁོ་འདུལ་བའི་སྐལ་བ་དེ་དཔའ་བོ་དཔའ་ལུ་
དུང་ལུ་གཉིས་ལ་ཡོད་ཀྱང་དེ་གཉིས་ལྷ་ཡུལ་དུ་བཞུགས་ཤིང་མི་ཡུལ་སྐྱེ་བ་མ་་
བཞེས་པས་ཧོར་གླིང་འཁྲུགས་དུས་དཔའ་ཐུལ་ངར་ཆེ་ཡང་ཁོ་མ་ཐུབ་ཤོར་་་་་
དོན་དེ་ཡིན་འདུག དེ་ནས་སྐུ་རྗེ་དེས། ཀྱེ་དག་པའི་ལྷ་གྲལ་མཐུན་པའི་དཔའ་
167



བོ་དུང་ལུ་དང་དཔའ་ལུ་གཉིས་གསོན་ཅིག ཁྱེད་ལྷ་ཡུལ་དུ་བཞུགས་པ་དོན་ཆེ་
ཡང་མི་ཡུལ་གྱི་བསྟན་དགྲ་ཡན་པར་ཤོར་ན་ཁྱེད་གཉིས་ཀྱང་གོང་མའི་དམ་་་་
ཚིག་ཉམས་པར་འགྱུར་བས་ལ་མོ་གྲོགས་ལ་ཆོས་ཤིག་གསུངས་མ་ཐག་ཁོང་་་
གཉིས་ཀྱིས་ལྷ་དམག་གི་སྣ་དྲངས་ཏེ་ཐོན་ནས་སྟོབས་ཆེན་བྲོས་ལམ་བཀག ཁོ་
འགྲོ་ས་མ་རྙེད་དེ་ཕྱིར་འཁོར་སྐབས་སྐུ་རྗེས་ཕྱག་མདའ་བསྲིང་བས་བླ་གནས་
སྦྲང་ནག་བསད། ལྷ་དམག་གིས་ཐོག་ཆར་ཕབ་པས་ལྕགས་ཀྱི་གླང་བུ་དེ་ཚལ་
པར་གཏོར། དེ་འཕྲལ་སྐུ་རྗེ་རིན་པོ་ཆེ་དེ་ཉིད་ཀྱིས་སྟོབས་ཆེན་ཁོ་བྱེའུ་ཁྲས་་་
ཁྱེར་འདྲ་བྱས་ཏེ་བཟུང་ནས་གཟུགས་བཞི་བྲག་ལ་བརྒྱང་ཏེ་ལྕགས་ཕུར་གདབ།
དཔྲལ་བར་མདུང་གིས་འཛེར། སྙིང་གར་ལྕགས་བསྲེགས་ཀྱི་ཕུར་བུ་བཙུགས།
བདེན་ཞེན་འཁྲུལ་པའི་རུ་ཏྲ་དེ་རིགས་དྲུག་རྒྱུད་ལྔའི་གཡང་སར་མི་གཏོང་་་་
བའི་ཐུགས་བསྐྱེད་ཁྱད་པར་ཅན་གྲུབ་པར་གདའོ། །ཀྱེ་མ་ལས་ཀྱི་འབྲས་བུ་་་་
བསླུ་མེད་ཕྱིར། །ལྷ་བདུད་འགྲན་པས་མཐར་ཐུག་གླིང་དཀར་རྒྱལ། །སྟོབས་་་་
ཆེན་སྟོབས་དང་ལྡན་ཀྱང་ལས་ཀྱིས་བཅོམ། །ཚེ་འདིར་དཔའ་ཡང་མ་ཕན་ལྔ་
ལམ་སོང་། །དེ་ཚེ་དཀོན་མཆོག་མ་གཏོགས་སྐྱབས་གཞན་མེད། །བླུན་ལྡན་ཧོར་
གྱི་བློན་ཆེན་བདུད་ཀྱི་བུ། །བྱམས་མགོན་སྤྱན་རས་གཟིགས་ཀྱིས་ལམ་སྣ་དྲོངས། ། །
འདིར་སྣང་ཞེན་རྣམས་ཚུལ་འདིའི་རང་བཞིན་སོམས། །ཨོཾ་མ་ཎི་པད་མེ་ཧཱུྃ་ཧི་
5712
། ལ ་ བ
་
ག ག
ན་ བ་
༡ ཀྱི་
༡༡:/
བ ན 1:|:ཀ་: 1:སྐྱེ་བ་མང་ལ་ཏོ
1:
168



ལྡན། ལེའུ་བཅུ་དྲུག་པ། ་་་་་
གླིང་རྗེས་ཐང་རྩེ་གསོལ་དཔོན་བསྐོས། །
ཤན་པ་བཙོན་པའི་གྲལ་དུ་བཞག།
འབྲུག་མོས་སྙིང་ནས་གནང་འགྱོད་བྱས།།
sgr ཧོར་སྡེར་ཆོས་ཁྲིམས་རྒྱལ་ཁྲིམས་བཙུགས།།
དེ དེ་ལྟར་བདུད་ཀྱི་གཡུལ་ལས་རྣམ་པར་རྒྱལ་བའི་དཔའ་རྟགས་རུ་མཚོན་
ཕྱར་ཏེ་མགར་བའི་ལྕགས་ཁང་རིང་མོར་བྱོན་པས་སྟོང་ཉིད་ཌཀྐིའི་རྗེ་མོ་དེས་
ལྕགས་ཁང་ཡང་ཐོག་ནས་ལྷ་བསང་དཀར་པོ་ནམ་མཁའ་གང་བ་ཞིག་མཆོད།
ཁོང་གི་སྐུ་ལ་དར་གོས་མཛེས་རྒྱན་གྱིས་སྤྲས་ཏེ་ཕྱག་གཡས་པས་མདའ་དར་
དང་གཡོན་གསེར་བུམ་ཚེ་ཆང་གིས་བཀང་བ་བསྣམས་ནས་ཕེབས་བསུ་མཛད་
དེ་གླུ་འདི་གསུངས་སོ། ། །
གླུ་ཨ་ལ་ཨ་ལ་ཨ་ལ་རེད། །ཐ་ལ་ངག་གི་འགུགས་ལུགས་
རེད། །གཡུ་ལོ་བཀོད་པའི་ཞིང་ཁམས་ནས། །ཚེ་ཡི་་་་་
དཔལ་སྟེར་སྒྲོལ་མ་དཀར། །མོས་པའི་བུ་ལ་ཐུགས་རྗེས་
གཟིགས། །ཚེ་གཡང་དངོས་གྲུབ་ཆར་དུ་ཕོབས། །ས་འདི་
ཨ་ཆེན་ཧོར་གྱི་ཡུལ། །སྔར་ནི་ཆོས་མེད་མུན་པའི་གླིང་། །
དེ་རིང་གླིང་རྗེ་ཉིན་བྱེད་ཀྱིས། །སྤྲུལ་བསྒྱུར་འོད་སྟོང་་་
འགྱེད་པའི་ས། ། དམ་ཆོས་པད་ཚལ་རྒྱས་པའི་གླིང་། །ང་
169



འདྲ་ཆོས་འབུམ་སྒྲོན་ནེ་སྨན། །དེ་ནས་སེང་ཆེན་རིན་པོ་
ཆེ། །དགྲ་ལྷའི་ཞལ་གྱི་རྔམས་ཟིལ་དེས། །བདུད་རིགས་
ནག་ཕྱོགས་ཟིལ་གྱིས་མནན། །དྲག་པོའི་ཕྲིན་ལས་ཐོག་
ཆར་གྱིས། །ཧོར་བདུད་རུ་ཏྲ་རྡུལ་དུ་བརླགས། །ལྷ་་་་
རྣམས་དགའ་བའི་ཀི་བསྭོ་སྒྲོག། །མི་རྣམས་སྐྱིད་པའི་གླུ་
དབྱངས་ལེན། །ཀླུ་རྣམས་སྤྲོ་བའི་ཆུ་འཛིན་གཡོ། །བཀྲ་
ཤིས་རྒྱལ་རྔ་ལྡིར་དུས་འདིར། །ཚེ་ཡི་མདའ་དར་དཀར་
པོ་འདི། །ཚེ་སྦྱིན་ལྷ་དང་གཉིས་སུ་མེད། །དེ་རིང་སེང་་
ཆེན་ཕྱག་ཏུ་འབུལ། །རུ་ཏྲ་བཏུལ་བའི་དཔའ་དར་ཡིན། །།
གསེར་བུམ་བདུད་རྩིས་བཀང་བ་འདི། །ནོར་རྒྱུན་་་་
གཡང་གི་རྟེན་ཆང་ཡིན། །དེ་རིང་སེང་ཆེན་རྗེ་ལ་དྲངས།།
དགྲ་ལྷ་དགྱེས་པའི་དཔའ་ཆང་ཡིན། །ཝེར་མ་མྱུར་བའི་
སྐྱེམས་ཕུད་ཡིན། །རྒྱལ་བ་བདུད་སྡེའི་གཡུལ་ལས་རྒྱལ། །
ལྷ་དབང་ལྷ་མིན་གཡུལ་ལས་རྒྱལ། །གླིང་རྗེ་ཧོར་བདུད་
གཡུལ་ལས་རྒྱལ། །རྒྱལ་རྟགས་རུ་མཚོན་དགུང་ལ་ཕྱར། །
གླིང་དཀར་གངས་ཀྱི་རི་དབང་རྩེར། །དཔའ་སྟོབས་རྫུ་
འཕྲུལ་གཡུ་རལ་རྒྱས། །དྲེགས་ལྡན་སྡེར་ཆགས་བྲན་དུ་
བཀོལ། །གཡུལ་རྒྱལ་རྔ་སྒྲས་སྟོང་གསུམ་འགེངས། །
170



བདུད་རིགས་ཝ་མོའི་ཀླད་པ་འགེམ། །སེང་ཆེན་དབུ་་་
འཕང་དགུང་ལས་མཐོ། །ཆབ་སྲིད་མངའ་ཐང་ཉི་འོག་
ཁྱབ། །འཛམ་གླིང་བདེ་བའི་བཀྲ་ཤིས་ཤོག།།
ཅེས་གསུངས་ཏེ་མདའ་དར་ཕྱག་ཏུ་ཕུལ་བས་སྐུ་སྲོག་རྡོ་རྗེ་བྲག་ལས་སྲ་་
ཞིང་རྫོང་ཆེན་བཅོ་བརྒྱད་གཡང་དུ་ཁུག་པའི་རྟེན་འབྲེལ་འགྲིགས། དཔའ་་་་
ཆང་དྲངས་པས་བདུད་རིགས་རྡུལ་དུ་རློག་ཅིང་སྲིད་གསུམ་བྲན་དུ་འགྱུར་བའི་
རྟེན་འབྲེལ་འགྲིགས། ལྷ་བསང་མཆོད་པས་ལྷ་མི་ལུས་དང་གྲིབ་བཞིན་འགྲོགས་
ཤིང་ཆོས་སྲིད་ཀྱི་དབུ་འཕང་མཐོ་བའི་རྟེན་འབྲེལ་ལེགས་པར་འགྲིགས་པར་་་
གདའོ། །དེ་ནས་དཔའ་གསལ་ཐང་རྩེ་གཡུ་འབྲུག་དེ་རང་གི་མཁར་ནས་ཐོན་ཏེ་
སྐུ་རྗེ་རིནཔོ་ཆེའི་མདུན་ལ་དར་ཟབ་གསེར་དངུལ་གྱི་འབུལ་བ་མང་པོ་ཕུལ་་་
ནས་དམ་ཚིག་མ་ཉམས་པའི་ཚུལ་ཞུས་ཏེ་ཕན་ཚུན་གསུང་གླེང་མཛད་མཐར་་
གསོལ་དཔོན་དུ་བསྐོས། ཤན་པས་བསམ་པ། ཡ་གུར་དཀར་རྒྱལ་པོས་ཁོ་རང་
ཕུང་བའི་བྱ་བ་དེ་ཐོན་སོང་། ད་ང་རང་བྲོས་པས་མི་ཐར་འཐབ་པས་མི་འོང་།
དེ་བས་མཛོ་རྫོང་ལ་བྲོས་དཔོན་རྡུང་ལ་བརྒྱད་ཟེར་བ་ཡིན་པས་འཕྲལ་དུ་
གཅར་ན་དགའ་བསམ་ནས་ཁོ་རང་གི་ཕུག་ནོར་ཅི་ཡོ ད་རྣམས་བཀལ། བེར་
སྨུག་དང་ཧོར་ཞུ་གྱོན་རྟ་དམར་རྐྱང་ལ་ཞོན་ནས་ལྕགས་ཁང་དུ་འོང་བ་ཐང་་་
རྩིས་མཐོང་ཏེ་སྣ་ལེན་བྱས་ཏེ་རྒྱལ་པོ་ཆེན་པོ་དང་མཇལ་བའི་གྲོགས་བྱས། །
ཤན་པ་སྐུ་མདུན་དུ་སླེབས་འཕྲལ་པུས་མོ་བཙུག་ཐལ་མོ་སྦྱར་ནས་གླུ་འདི་་་་་
བླངས་སོ། །
སྐྱབས་གནས་དཀོན་མཆོག་རྣམ་གསུམ་མཁྱེན། །དེ་རིང་
171



་
ང་ལ་ཐུགས་རྗེས་གཟིགས། །ས་འདི་མགར་བའི་ལྕགས་
ཁང་རེད། །ང་འདྲ་སྡིག་པ་ར་ཙའི་བུ། །ད་ཡོད་ཤན་པ་
རྨེ་རུ་ཡིན། །དེ་ནས་སེང་ཆེན་རིན་པོ་ཆེ། །གསོན་དང་།
ཞུ་བ་འགའ་རེ་ཡོད། །མེ་དཔུང་རྒྱ་རྫོང་ནགས་ལ་མཆེད།།།
དེ་མེ་ལྕེ་རླུང་རྒོད་གཉིས་ཀ་ལན། །མེ་ལྕེ་ལོས་ལན་་་་ །
བསྲེགས་མི་རེད། །རླུང་རྒོད་ལོས་ལན་རྒྱབ་འདེད་རེད། །
རེད་དེ་རྩ་བ་མེ་ལ་ཐུག །ཧོར་དམག་གླིང་དཀར་སྟོད་
ལ་སོང་། །ངར་རྒོད་དཔའ་ཐུལ་འགའ་རེ་བཀྲོངས། །
ཤན་པ་དཔའ་ཐུལ་གཉིས་ཀ་ལན། །ཤན་པ་ལོས་ལན་་་
ལག་དམར་རེད། །དཔའ་ཐུལ་ལོས་ལན་དམག་དཔོན་་གསལ་
རེད། །རེད་དེ་རྩ་བ་གུར་དཀར་ཡིན། །རྐང་ཆུང་འཁུམ་ ༡།
པའི་སྒྲོ་ཐུར་དེས། །སྟག་མོ་ཨེ་སོད་མ་བསམ་སྟེ། །ངར་་་
ཆེན་གྱུར་མིད་བྱས་ལེ་ལན། །ཤན་པ་བྲོས་པའི་མདུང་་ །
རྩ་དེས། །ཕུ་ནུ་ཨེ་སོད་མ་བསམ་སྟེ། །ངར་ཆེན་དཔའ་་
ལྕེབས་བྱས་ལེ་ལན། །ཧོར་གླིང་གཡུལ་འཁྲུགས་ཤོམ་་་་་
པའི་དུས། །བཤོལ་བཤོལ་ཤན་པས་མ་བྱས་མེད། །མ་་་
ཐུབ་ཐ་མ་རང་ཕུང་ཐོན། །བསམ་པ་གླིང་ལ་མི་གནག་་ ་ ས་ལ་
ཀྱང༌། །སྔོན་ལས་སྐྱེ་ས་ཧོར་ཡུལ་བྱས། །རྒྱལ་པོའི་ཆུས་ལ་
17?



ཐུག་པའི་དུས། །འདུག་མ་བཟོད་འཛིང་འཐབ་རེ་ཟུང་
ཤོར། །ཉིན་གཅིག་རྨ་ཆུའི་ཁུག་ཟུར་ནས། །མི་ཕོ་་་་ པ་
གཟུགས་མཛེས་རྟ་སྔོན་ཅན། །དགུང་ནས་ཐོག་དམར་་
བབས་འདྲ་ཞིག །བྱུང་ནས་ཧོར་དམག་ཁོལ་བུར་གཉོབ།།
ལག་མ་བཟུང་ཞགས་པའི་སྣེ་ལ་ཟིན། །ཡ་མ་ཕེར་སྤུན་
ལྔས་གྲི་རུབ་བྱས། །ངོ་མ་ཤེས་ཐ་མ་རོང་ཚར་འདུག །
དཔའ་རྒྱ་ཚ་ལྷའུ་དཔོན་དང་ནོར། །ངོ་ཤེས་དུས་བྲོས་་་
ཀྱང་ཕྱིར་རྗེས་དེད། །མཚོན་བསྐུང་ཀྱང་མ་ཕན་མདུང་།
རྐེ་ལྕེབས། །ངས་བྱ་བ་ལག་ཉེས་དེ་ཙམ་ཤོར། །དེ་སེང་་་
ཆེན་དཔོན་ལ་བཟོད་པར་གསོལ། །ང་མ་གསོད་རྒྱལ་པོ་
སྐུ་ཚེ་རིང་། །ལས་ཆགས་ཕྱི་གཡོག་ལ་ང་རང་རྒྱུག །མགོ་
འབུལ་སྐྱབས་ཞུ་ཁྱེད་ལ་བྱེད། །ལས་སྐྱིད་སྡུག་མགོ་བོ་
མཐོ་དམན་དེ། །ཅི་མཛད་རྒྱལ་མཆོག་ཐུགས་ཀྱིས་མཁྱེན།།
གླུ་འགལ་བ་སོང་ན་མཐོལ་ལོ་བཤགས། །འཁྲུལ་བ་སོང་
ན་བཟོད་པར་གསོལ། ། ། །
ཅེས་ཞུས་པ་དང༌། སྐུ་རྗེའི་ཞལ་ནས་ཁྱོད་ཤན་པའི་གཏམ་བཤད་ཆར་་་
སྤྲིན་འདྲ། །ངོ་ཡ་དཀར་ལ་ངོ་ཡ་ནག །ཆར་ཟིམ་བུ་རླན་གྱི་གཞི་མ་ཡིན། །
གཏམ་ཕྱེད་ཀ་བདེན་ལ་ཕྱེད་ཀ་རྫུན། །གླིང་ཕུ་ནུ་བཀྲོངས་བའི་ལག་དམར་ཡིན།།
འོན་ཀྱང་སྲོག་ལ་མི་གཏུག་རྒྱུ། །མཆེད་གཉིས་འདས་པའི་དགེ་རྩ་ཡིན། །སྤྱང་ཨ་
173



ཐོང་ཤ་ཟོས་མདའ་དེད་དང་། །དགྲ་ཤ་ཕ་ཉེས་ཆད་བརྔན་འདོན་ཡོད་་་་
གསུངས་ཏེ་ཡར་བཞེངས་ནས་ཤན་པའི་གོས་བཤུས་ཏེ་གཅེར་བུར་ཕྱུང་། སྐེ་ལ་
ཁྱི་འགུལ་བསྐོན། ལྕགས་ཐག་སྐེ་ལ་བླུགས། ཧོར་སྟོབས་ཆེན་མེ་རུ་བློན། གླིང་ཕུ་
ནུ་བཀྲོངས་བའི་སྙིང་རྡོས་ཅན། ཁྱོད་ད་བདེ་མོ་རང་ཨི་འདུག་གསུངས་ཏེ་གོག་
པོར་འགྲོ་བཅུག་སྟེ་མགར་བའི་ལྕགས་ཁང་ལ་བསྐོར་བ་དགུ་རྒྱག་བཅུག
མཐར་སྟག་ཁྱི་རྔམ་པ་མེ་ལྕེ་དང་ལྷན་དུ་བཏགས། ཁྱི་ལྟོ་བླུད། ཧོར་སྡེ་དམར་་་་
ནག་བཅུ་གཉིས་པོ་མངའ་འོག་ཏུ་དྲངས། དགེ་བཅུ་བསྒྲུབ་པའི་ཆོས་ཁྲིམས། མི་
ཆོས་གཙང་མའི་སྲིད་ཁྲིམས་བསྡམས་ཏེ་ཧོར་དགེ་མེད་བདུད་ཀྱི་ཡུལ་དུ་དམ་་
ཆོས་ཀྱི་ཉི་མ་ཤར་བར་མཛད་དོ། །དེ་ནས་ཧོར་ཟླ་དྲུག་པའི་ཚེས་བཅུ་གསུམ་ལ་
ཆིབས་ཀྱི་ཁ་ལོ་གླིང་ལ་བསྐོར་རྩིས་ཀྱིས་གྲུ་དཔོན་གླིང་ཡུལ་དུ་མངག །ཧོར་་་
རྒྱལ་རབས་ཞེ་དགུའི་ཚེ་བསོགས་པའི་རིན་པོ་ཆེ་དར་ཟབ་ཀྱི་མཛོད་རྣམས་་་་་
དྲེའུ་ལྔ་སྟོང་དང་མཛོ་ཁལ་མང་པོ་ལ་བཀལ། ཧོར་མི་སུམ་བརྒྱ་དྲུག་ཅུ་ཞབས་
གྲལ་དུ་ཁྲིད། ཐང་རྩེ་མི་ཆུང་འབྲུག་མོ་གསུམ་ཀྱང་ཁྲིད། ཨ་རྒོད་དང་དེ་ལ་མ་་་
ཚབ་གཅིག་བཅས་བཞག ཧོར་རུའི་དཔོན་ལ་མགར་ཆོས་དར་རྒྱལ་པོ་རེ་ཞིག་
བསྐོས། དེ་ནས་གླིང་ལ་ཕེབས་པའི་ཧོར་སྡེ་ཀུན་གྱིས་ཆིབས་སྐྱེལ་དང་སྐུ་རྫོང་
ཕུལ་ཞིང་བཀྲ་ཤིས་སྨོན་ལམ་ཞུས་ཤིང་ཕྱིར་ལོག །ཤན་པ་རྐང་ཐང་དུ་ཁྲིད་དེ་
ཁོང་དཔོན་འཁོར་ཐོག་ལའི་ལ་གོང་དུ་སྒར་བབས། སྐུ་རྗེ་ཁོང་གིས་ལྕགས་ཚན་
བསམ་པའི་དོན་འགྲུབ་ལུས་ཚུལ་མཛད་དེ་ཕྱིར་ཕེབས་སྐབས་འབྲུག་མོས་་་་་་
ཆིབས་ཁ་ནས་བཟུང་སྟེ་ཁྱེད་ཕྱིར་ཕེབས་ན་ང་ཡི་བུ་ལ་ཕྱི་ལ་ཁྲག་ནང་ལ་རྨ་མི་
བུད་པའི་ཞལ་མནའ་སྐྱེལ་དགོས་ཟེར་ནས་མ་མངག་པས། མོའི་བུ་ལ་རྨ་མ་བྱས་
ཀྱང་གསོད་ཐབས་ཡོད་དགོངས་ཏེ་ཞལ་མནའ་གནང་འཕྲལ་འབྲུག་མོས་ཀྱང་
174



མངག སྐུ་རྗེ་དེས་ཨ་རྒོད་ཀྱིས་ཅི་བྱེད་ཉམ་ཚད་ཕྱིར་འཇབ་བུས་བྱོན་སོང་བས་
ཨ་རྒོད་བདུད་ཀྱི་བུ་དེ་མདོག་ནག་མིག་གསུམ་པ་ལུས་སྟོབས་དང་ལྡན་པ་ཞིག་
བྱས་ནས་ཡ་ཇོ་རུ་ཁོ་ཐོན་ནས་ངའི་ཕ་བསད་མ་ཁྲིད། ད་ངས་ཁོ་ལ་ཤ་ལན་་་་་
འཕྲལ་དུ་ལོན་ན་མདའ་འདིས་འབེན་གཏོར་དགོས་ཟེར་ནས་ཕ་རི་མིག་རྒྱང་་
གང་ཙམ་ན་རྡོ་ཕ་བོང་གཡག་འདྲ་བ་ཞིག་འདུག་པ་དེ་ལ་བརྒྱབ་པས་ཚལ་པར་
བཏང་། ཡང་ཁྲོ་ཆེན་པོ་ཞིག་འབེན་ལ་བཞག་ནས་ཡ་ངས་ཕ་བསད་ཤ་ལན་ལ་
གླིང་སྡུག་དགྲ་ལྷ་ཁོ་སོད་ན་ཡང་ཁྲོ་འདི་གཏོར་དགོས་ཟེར་ནས་མདའ་་་་
འཕངས་པས་ཁྲོ་དེ་རྡུལ་ཕྲན་བྱས། འོ་རེ་དགའ་ང་རྩེ་རྒོད་བསམ་པ་འགྲུབ་ངེས་
རེད་ཟེར་ཞིང་ཧེ་བགད་བྱེད། སྐུ་རྗེའི་ཐུགས་དགོངས་ལ་ཨ་ཕ་དེ་བས་བུ་འདི་
སྟོབས་ཆེ་འདུག་པས་ཞེ་བརྙས་བྱེད་རྒྱུ་མི་འདུག་དགོངས་ཏེ་ཁྲབ་གྱི་རྒྱུན་ཐག་
བསྡམ་པས་སང་སྒྲ་ཆེན་པོ་ཞིག་གྲགས་བྱུང་བས་ཁོས་ཧ་གོ་སྟེ་བྱིས་པའི་ས་
གཟུགས་སུ་སྤྲུལ་ཏེ་ཨ་མ་ཟེར་ནས་ངུ་ཁུལ་བྱེད་མུས་དེར་སྐུ་རྗེ་ཁོང་ཡར་བྱོན་ཏེ།
ཡ་བདུད་ཕྲུག་ངེད་ཁུ་མཚན་ལ་ཤ་ལན་ལེན་ན་ད་རན། མིན་ན་དོང་དུ་གནོན་
རྒྱུ་ཡིན་གསུངས་ནས་ཁོ་ཕྱག་གིས་བཟུངས་ཏེ་བདུད་ཀྱི་སྐྱེ་རྒྱུན་ཆོད་པའི་རྟེན་
འབྲེལ་དུ་གོས་ནག་དེ་བཤུས་ནས་རས་དཀར་གྱི་ཁུག་ཏུ་བཏུམ་ཏེ་ལུས་ལ་རྨ་་་
དང་ཁྲག་མེད་པར་བསད། རྣམ་ཤེས་མི་ལུས་ཆོས་ལྡན་དུ་སྤར་རོ། །དེ་ནས་་་
ཞབས་ཐོ་གསུམ་བརྒྱབ་ཏེ་ཧོར་མཁར་དེ་ཐལ་ཚུབ་ཕྱུར་རེ་འགྱེལ། ཚུར་བྱོན་་་
འོང་སྐབས་འབྲུག་མོ་དམ་ཚིག་ཉམས་ཤིང་མིག་སེར་ཆེ་བའི་རྐྱེན་གྱིས་སྟོང་་་་
ཉིད་ཤེས་རབ་ཌཀྐི་དེ་རྒོད་ཐང་དཀར་ཞིག་ཏུ་སྤྲུལ་ནས་སྐུ་རྗེ་རིན་པོ་ཆེའི་སྟེང་
ལ་མེ་ཏོག་དཀར་པོ་ཞིག་གཏོར་ཏེ་མཁའ་སྤྱོད་དུ་འཕུར་ཤོར་སོང་། སྐུ་རྗེ་ཡར་
བྱོན་ནས་ད་ང་གུར་ནག་འདུལ་དུ་འགྲོ་དགོས་པས་ཕུང་མོ་ཡུལ་དཀྲུགས་མ་་་
175



ཁྱོད་ང་མ་སླེབ་བར་འདིར་སྡོད་གསུངས་ཏེ་ཕྱོགས་བཞིར་མདའ་བཞི་འཛེར་
ནས་སྤུ་གྲིས་གཏམ་པའི་ཁང་པ་ལུས་འགུལ་བསྐྱོད་ཙམ་བྱས་ན་ཡང་ཤ་རུས་
ཚལ་པར་གཏོར་བ་ཞིག་ཏུ་སྤྲུལ་ཏེ་དེར་བཞག་ནས་ཁོང་དང་ཐང་རྩེ་དཔོན་་་།
གཡོག་གཉིས་བྱོན་སོང་། དེ་ནི་སྒྲོན་ནེ་ལ་གདུང་རྒྱུད་འབྱུང་རྒྱུའི་ལུང་བསྟན་
ཡོད་པ་ཐོག་ཏུ་ཁེལ་མ་བཅུག་པའི་ཆད་ལས་བཏོན་པ་ཡིན་ནོ། །དེ་ནས་ཁོང་།།
དཔོན་གཡོག་འབུམ་སེང་ཉི་མ་ར་བར་བྱོན་པས་དགྲ་ལྷ་ཝེར་མ་དཀར་སྐྱོང་ཟོ།
དོར་ཀུན་གྲོགས་སུ་བཀུག་སྟེ་གངས་ཆར་དང་རྫ་བསྙིལ་ཏེ་གུར་ནག་དར་མ་་་
འབུམ་ཐུབ་རུ་དུད་འགའ་ཡོད་པ་རྣམས་འགྲོ་འོང་གི་ལམ་བཅད། གནོད་པའི་
སྐབས་མི་རྙེད་པར་བྱས་ཏེ་དམ་ལ་བཏགས། ཞག་བདུན་ནང་མོར་སྒར་དུ་བྱོན་
པས་འབྲུག་མོ་ཁ་སྐམ་ལུས་རིད་ཅིང་མ་ཤི་ཙམ་དུ་ངུ་ཞིང་འདུག་པས་ཕུང་མོ་།
བྱེད་ཆོ་མང་ན་དེ་ཐོན། སྐྱིད་ཨེ་བྱུང་གསུངས་པས་མོ་ཞེ་འགྱོད་གཏིང་ནས་སྐྱེས་
ཏེ་སྔར་བྱས་ལ་འགྱོད་བཤགས་ཕྱིན་ཆད་སྡོམ་སེམས་བརྟན་པར་ཁས་བླངས་སོ། །།
་་་་ : 1:|: : སྤྱི
སྒོ་ལ
་གླིང་ ། གཏོ་བ ། །
|ཀྱི ། ཚོགས་ག་
176



ན་མ་ར་ལ་གྱི། ཁྱབ་
1:|:ཀྱི ང བ ད པ ལེའུ་བཅུ་བདུན་པ།
སེང་ཆེན་ཕྲིན་ལས་རྣམ་པར་རྒྱལ། །
ཁྲ་མོ་གླིང་ལ་ཚུར་ཕེབས་སྐབས།། ། །
དགྲ་ལྷ་ལ་སོགས་དཔོན་བློན་གྱིས།།
བསུ་མ་གཟབ་ཅིང་རྒྱས་པ་བྱས།། སྐད་
གླིང་རྗེ་ཉིན་བྱེད་གླིང་དཀར་ཤར་རིའི་རྩེར། །བསྐྱོད་པའི་ངོ་མཚར་འོད་
སྟོང་སྣང་བ་ན། །འཛམ་གླིང་ཡངས་པའི་ཁྱོན་ན་གནས་པ་ཡི། །འགྲོ་བའི་མེ་་་་
ཏོག་བདེ་སྐྱིད་འདབ་སྟོང་བཞད། །དེའི་ཕྱིར་ནང་སྒར་བཏེགས་ཆིབས་བསྐྱོད་
དེ་ཤར་གངས་ནེའི་ལ་ཐོག་ཏུ་ཕེབས་པ་དང་། གླིང་ཡུལ་ནས་ལྷ་སྲས་དགྲ་ལྷ་རྩེ་
རྒྱལ་འདན་མ་དགའ་བདེ་དར་འཕན་ཉི་འབུམ་དཔའ་སེང་དར་ལུ་སོགས་་་་
དཔའ་ཐུལ་རྣམས་ནས་རང་རང་གི་རྟ་ལ་སྒ་ཆས་མི་ཆས་གོས་མཛེས་ལ་བརྗིད་
ཆགས་པ་ཞིག་བྱས་ཏེ་རང་རང་གི་བློན་འཁོར་བཅས་ཕེབས་བསུ་ལ་ཐོན་པ་་་་
དང་ལྷ་སྲས་དེས་དར་ཉིན་མོ་བདེ་ལེགས་སྲིད་དུ་རིང་བའི་མཇལ་དར་ཕུལ་ཏེ་
གླུ་འདི་བླངས་སོ། །
གླུ་ཨ་ལ་ཨ་ལ་ཨ་ལ་རེད། །ཐ་ལ་ངག་གི་འགུགས་ལུགས་
རེད། །ཀི་བསྭ་ཆའོ་གླིང་གི་ལྷ། །དེ་རིང་དགྲ་ལྷའི་གླུ་སྣ་
དྲོངས། །ས་འདི་ཤར་སྟོད་གངས་ནེའི་ཐོག །ང་འདྲ་་་་
སྣང་ངུ་རྩེ་རྒྱལ་བུ། །དེ་ནས་ཁུ་བོ་རིན་པོ་ཆེ། །དབྱེར་་་



གསུམ་འདབ་སྟོང་ངོམ་པ་དེ། །བྱ་རྒྱལ་ཁུ་བྱུག་ཁ་ནས་
ཐོས། །རྒྱལ་པོས་དགྲ་དཔུང་ཐུལ་བ་དེ། །གྲུ་པ་དཔོན་གྱི་
ངག་ནས་ཐོས། །འབྲུག་སྒྲ་མཁའ་ལམ་ལྡིར་བ་ན། །རྨ་བྱ་
སྤྲོ་བས་ཟློས་གར་རྩེ། །སེང་ཆེན་དོན་གྲུབ་ཕེབས་པ་ལ། །
དཔའ་ཐུལ་སྤྲོ་བས་ཆིབས་བསུར་འོང་། །དར་ཆེན་ཉིན་
མོ་བདེ་ལེགས་འདི། །དགྲ་དཔུང་བཅོམ་པའི་དཔའ་་་་
དར་ཡིན། །མངའ་ཐང་རྒྱས་པའི་དབང་དར་ཡིན། །
ལོངས་སྤྱོད་འཕེལ་བའི་གཡང་དར་ཡིན། །སྐུ་ཚེ་རིང་་་
བའི་ཚེ་དར་ཡིན། །དེ་རིང་སེང་ཆེན་ཕྱག་ཏུ་ཕུལ། །
འབྲས་དཀར་ཆང་གི་ཉིང་ཁུ་འདི། །འདོད་དགུ་་་་་
འགུགས་པའི་གཡང་གི་རྫས། །ཚེ་དཔལ་སྐྱིད་པའི་་་་་
བཅུད་ཀྱི་མཆོག །གྲུབ་པའི་རྒྱལ་མོས་བྱིན་གྱིས་བརླབས། །
འཆི་མེད་ལྷ་ཡི་བདུད་རྩི་འདི། །དེ་རིང་གེ་སར་རྗེ་ལ་་་
དྲངས། །དགྲ་ལྷ་དགྱེས་པའི་སྐྱེམས་ཆང་ཡིན། །སྐུ་ཚེ་རྡོ་ 1:|:
རྗེའི་བྲག་རི་བརྟན། །མངའ་ཐང་ཉི་འོད་གླིང་བཞི་ཁྱབ།།
གྲགས་སྙན་འབྲུག་སྒྲ་ས་གསུམ་ལྡིར། །བཀྲ་ཤིས་ཕུན་་་་
སུམ་ཚོགས་པར་ཤོག ། ། ། ། །
ཅེས་པའི་གླུ་ཞུས་དང་མཇལ་དར་ཕུལ། ཆང་སྐྱེམས་དྲངས་ཏེ་ཡུད་ཙམ་་
178



གསུང་གླེང་མཛད་དེ་བཞུགས། དེ་ནས་ཆིབས་བསྐྱོད་དེ་བྱོན་པས་གླིང་དཀར་
སྟོད་སྨད་བར་གསུམ་སྒ་འབྲུ་འདན་སྟག་སོགས་རྒྱལ་པོའི་ལྷ་འབངས་སུ་་་་་
གཏོགས་པའི་བློན་སྡེ་ཀུན་གྱིས་གླིང་ས་མཐོང་བ་ཀུན་སྨོན་དགྲ་ལྷའི་དཔའ་་་་
ཐང་གོང་མ། ཝེར་མའི་རྒྱུག་ཐང་བར་མ། འདུ་ར་སྟག་ཐང་ཁྲ་མོར་ཐབ་་་་་
བཤམས། ལས་གུར་མཐོང་བ་ཀུན་སྨོན་དེ་ཕུབ། གསེར་ཁྲི་ཁམས་གསུམ་ཟིལ་་་
གནོན་ལ། དར་ཡུག་རིན་ཆེན་སྤུང་བས་བརྒྱན། གཡས་སུ་དངུལ་ཁྲི་གྲལ་གོང་་
དུ་ཁྲི་གསུམ་སྒྲིལ་བྱས། གཡས་སུ་སྟག་གདན།གཡོན་དུ་གཟིགས་གདན། མཐའ་
རུ་གོས་ཕྲུག་གི་གདན་རབས་བརྒྱབ། གསོལ་ཆས་དཀར་མངར་ཟས་ཀྱི་རི་བོ། །
ཇ་ཆང་བཏུང་བའི་རྒྱ་མཚོ། ཤིང་ཏོག་མངར་རིགས་ལྡེར་གྲངས་བསྒྲིག །དཔའ་
ཐུལ་བློན་འབངས་ཀུན་གྱིས་ལུས་ལ་མཛེས་རྒྱན་རྟ་ལ་ཆས་རྒྱན་སྤྲས་ཏེ་ལྷ་་་་་་
རྣམས་དགའ་བའི་ཚལ་ན་རྩེ་བ་བཞིན་ཕེབས་བསུ་ལ་ཆས། དེ་ནས་སྐུ་རྗེ་ནོར་
བུ་དགྲ་འདུལ་དབུ་ནག་བོད་ཀྱི་ལྷ་སྐལ་དུས་གསུམ་རྒྱལ་བའི་ཐུགས་སྲས་རིན་
པོ་ཆེ་དེ་ཉིད་བློན་འཁོར་དང་བཅས་དགའ་བདེ་གཡང་འཛོམ་ལ་ཁ་ནས་་་
ཕེབས་འོང་བ་མཐོང་འཕྲལ་ལྷ་འབངས་དཀར་པོའི་མངའ་ཁོངས་སུ་གཏོགས་
པའི་བླ་མ་དགེ་འདུན་རྣམས་ཀྱིས་རོལ་མོ་སྣ་ཚོགས་ཀྱི་བསུ་བ་དང་གཞན་ཡང་
ཆས་གོས་ཀྱི་རྣམ་པ་མི་འདྲ་བ་དུ་མས་སྤྲས་པའི་གཞོན་ནུ་མང་པོས་རྒྱལ་མཚན་
དང་བ་དན་ཕྱར། གདུགས་དང་རུ་མཚོན་བསྒྲེངས། གསས་མཁར་ལ་རླུང་རྟ་་་
བསྒྲོན། བསང་ཁང ་ལ་ལྷ་བསང་ནམ་མཁའ་གང་བ་མཆོད། མ་སྲུ་མོ་སྨན་སྟག་
ཤར་བྱིས་པ་ཀུན་གྱི་ལག་ན་མདའ་དར་དང་ཕྱེ་མར་མེ་ཏོག་དང་དར་དཀར་་་
ཐོགས་ཏེ་དབྱར་དུས་ཀྱི་སྤང་རི་ལ་རྩི་སྨན་མེ་ཏོག་གི་ཚལ་ཆེན་པོ་རྒྱས་པ་ལྟར་
བྱས་ནས་བསུས། སྒྲོལ་མ་སྔོ་ལྗང་རྣམ་འཕྲུལ་ནེའུ་ཆུང་ལུ་གུའི་མཚར་ཡག་དེས་
179



སྐུ་ལ་དར་གོས་རིན་པོ་ཆེས་བརྒྱན་ཏེ་ལྷའི་སྲས་མོ་མི་ཡུལ་དུ་བབས་འདྲ་ཞིག་
བྱས་ནས་ལག་མདའ་དར་དང་ཕྱེ་མར་ཐོགས་ཤིང་སྐུ་རྗེའི་མདུན་དུ་བྱོན་ནས་
ཕྱེ་མར་དཔའ་ཟས་སུ་མཆོད། མདའ་དར་དཀར་པོས་ཆིབས་ཁ་བླངས། སྐུ་རྗེ་
ཁོང་ཆིབས་བཤོལ་ཏེ་ལྷ་གུར་ནང་དུ་ཆགས་ཕེབས། ཝེར་མའི་དུང་ཕུ་རིང་མོ་ལ་
འདོ་རྗེ་རྐྱང་རྒོད་ཕེར་བོ་བཏགས། འཛམ་གླིང་མི་ཡི་ཉི་མ་སེང་ཆེན་ནོར་བུ་་་་
དགྲ་འདུལ་དེ་ཉིད་སྐུ་ཟིལ་བལྟ་བས་མི་ངོམས་ཤིང་ཉི་མ་འབུམ་གྱི་འོད་དང་་་
ལྡན་པ་ཞིག་མཛད་དེ་གསེར་ཁྲིའི་སྟེང་དུ་བཞུགས་པ་དང་བློན་འབངས་ཀུན་
གྱིས་མཇལ་དར་མེ་ཏོག་དཀར་པོའི་ཆར་བབས་པ་བཞིན་དུ་ཕུལ། དེ་ནས་་་་་
དངུལ་ཁྲི་ལ་སྲས་པོ་དགྲ་ལྷ་རྩེ་རྒྱལ། གྲལ་གོང་ཁྲི་གསུམ་སྒྲིལ་ལ་ཉི་འབུམ་
དཔའ་སེང་དར་ལུ་གསུམ་བཞུགས། དཔའ་ཐུལ་གཞན་རྣམས་བབས་ཐོབ་་་་་
གདན་ཁྲིར་འཁོད་དེ་ཇ་ཆང་གི་སྐྱེམས་ཞུས། ཞིམ་མངར་གྱི་གསོལ་སྟོན་ཕུན་
སུམ་ཚོགས་པར་མཛད་སྐབས་དེར་བཀའ་བློན་འདན་མ་བྱང་ཁྲ་དེ་ཡར་་་་༠༠
བཞེངས་ནས་ནོར་བུ་བསམ་འཕེལ་འོད་འབར་གྱི་གཙོས་པའི་དགུ་ཚན་གྱིས་
འབུལ་བ་བཞག་སྟེ་གླུ་འདི་བླངས་སོ། །
ན་
ཨ་ལ་ཨ་ལ་ཨ་ལ་རེད། །ཐ་ལ་གླུ་ཡི་ལེན་ལུགས་རེད། །
སྐྱབས་གནས་དཀོན་མཆོག་ཐུགས་རྗེ་ཅན། །དེ་རིང་ང་
འདན་མའི་གླུ་སྣ་དྲོངས། །ས་འདི་དགྲ་ལྷའི་འདུ་ཐང་་་
རེད། །ང་འདྲ་བཀའ་བློན་འདན་མ་ཡིན། །དེ་ནས་རྒྱལ་
པོ་རིན་པོ་ཆེ། །སེང་དཀར་གངས་ལ་འགྱིང་བའི་དུས། །
གཡུ་རལ་ལན་བུ་ཅི་འདྲ་ངོམས། །སྡེར་ཆགས་དྲེགས་་་་། །
180



འདོད་དུ་ཙམ་བསད། །སྟག་མོ་ནགས་ནས་ངར་བའི་་་་
དུས། །འཛུམ་དྲུག་རི་མོ་ཅི་འདྲ་ངོམས། །ཁེངས་ལྡན་་་་་
སེར་ཆུང་དུ་ཙམ་བཀུམ། །རྒྱལ་པོ་ཧོར་ལ་ཕེབས་པའི་་
དུས། །རྫུ་འཕྲུལ་ལྟད་མོ་ཅི་འདྲ་ངོམས། །ཧམ་ཆེན་བེ་་་
ཐུལ་དུ་ཙམ་བསད། །སྟོབས་ཆེན་སྟོབས་མེད་ཨེ་བྱས་་་་
ལགས། །ཤེད་ཆེན་ཐང་ལ་ཨེ་བརྡབ་ལགས། །འཆང་ལྷ་
ཆུ་ལ་ཨེ་བསྐུར་ལགས། །ལྕགས་ཚ་བཞུ་བརྡུང་ཨེ་བྱས་་་
ལགས། །མེ་རུའི་མེ་ངར་ཨེ་བླངས་ལགས། །ཕུང་རྒན་་་་་
གཉའ་སྒ་ཨེ་བསྟད་ལགས། །གསུང་དབྱངས་ཚངས་པའི་
རྔ་སྒྲ་དེ། །ཉན་འདོད་རྣ་བའི་བདུད་རྩིར་སྩོལ། །གསན་
ན་སྙན་གྱི་རྒྱན་དུ་འབུལ། །མ་གསན་གླུ་ལ་འབྲེལ་བ་་་
མད། :
ར་
་
ཞུས་པ་དང་རྒྱལ་པོ་ཆེན་པོ་དེའི་ཞལ་ངོ་བཅོ་ལྔའི་དུང་ཟླ་ལྟར་ངོམས་་་་
ནས་འདིར་ཚོགས་ཕུ་ནུ་དཔའ་ཐུལ་རྣམས་གསོན་དང་ཧོར་བཏུལ་བའི་ལོ་རྒྱུས་
འདི་འདྲ་ཞིག་ཡོད་གསུངས་ནས་འགགས་མེད་ཚངས་པའི་རང་སྒྲ་ཁྲོམ་ཆེན་་་
ཟིལ་གནོན་གྱི་རྟ་ལ་དྲངས་ནས་གསུངས་སོ།།
ཨ་ལ་ཨ་ལ་ཨ་ལ་རེད། །ཐ་ལ་ངག་གི་འགུགས་ལུགས་་་
རེད། །སངས་རྒྱས་ཆོས་དང་དགེ་འདུན་ཏེ། །དཀོན་་་་
མཆོག་རིན་ཆེན་རྣམ་གསུམ་མཁྱེན། །ས་འདི་སྟག་ཐང་
181



ཁྲ་མོ་རེད། །ང་འདྲ་སེང་ཆེན་རྒྱལ་པོ་ཡིན། །དེ་ནས་་་་་
གླིང་དཀར་དཔའ་ཐུལ་རྣམས། །གསོན་དང་འདྲ་མ་་་་
འདི་འདྲ་ཡོད། །ཁྱུང་ཆེན་ནམ་མཁར་ལྡིང་བའི་དུས། །
གཤོག་དྲུག་བར་སྣང་བཀང་ནས་སོང་། །དུག་སྦྲུལ་ཅི་་་
ཡོད་རྔམས་ཟས་བྱས། །ཐག་སྦྲུལ་ཁྲ་བོ་བསྐྱུར་ནས་་་་
བཞག །གཡུ་འབྲུག་དགུང་ལ་ཆས་པའི་དུས། །རྫ་བྲག་
ཅི་ཡོད་ཐང་ལ་བསྙིལ། །བྲག་དཀར་རྒོད་ཚང་བསྐྱུར་་་་
ནས་བཞག །གེ་སར་ཧོར་ལ་ཆས་པའི་དུས། །རྫུ་འཕྲུལ་
སྤྲུལ་བསྒྱུར་བྱེད་ཅིང་སོང་། །བེ་ཐུལ་ཅི་ཡོད་རྔམ་བསད་
བྱས། །ཤན་པ་མ་བསད་བཙོན་ལ་བཟུང་། །འདི་ནས་་་
ཕར་སོང་ཞག་ས་ནས། །དྲེའུ་རྗེ་ནག་ཕྲན་མདའ་ལ་་་་
དྲངས། །ཕྱིར་ནང་ཧོར་གྱི་ས་སྲུང་ནི། །ཐོག་བཙན་སྟག་
གི་གཡང་ལ་འཕངས། །སྟོང་འཁྱམ་སྣ་ནག་འུར་རྡོས་་་
བསད། །སྤེན་པད་རྟེན་གྱི་རྩ་བ་ནས། །གླིང་རུའི་སྤྲུལ་་་
པའི་ཁྲ་དང་ཐུག །ཤི་གསོན་འཕྲད་པའི་སྐད་ཆ་བྱུང༌། །
དེ་ནས་ག་དར་བློན་ལ་སྤྲུལ། །ཐེའུ་རང་བླ་མོ་ཤཱ་ཡིས་་།
བཏུལ། །བྱ་ཐན་སེ་བོ་མེ་ལ་གཞོབ། །དེ་ནས་ཧོར་ཆུའི་
གྲུ་ཁ་ནས། །རྒྱ་ཡི་བུ་ཆུང་ཐང་འབུམ་སྤྲུལ། །གྲུ་པའི་་
182



དཔོན་པོ་ནང་ལ་ཁུག །མི་བཙན་ལྕགས་མིག་གཉིས་ཀ་
བསད། །དེ་ནས་སྒྲོན་ནེ་གྲོགས་སུ་ཁུག །ཧོར་དགྲ་་་་་
འདུལ་བའི་གྲོགས་ལྡན་བྱས། །དེ་ནས་བླ་མའི་སྒར་པར་
སྤྲུལ། །དམུ་གབ་ཞྭ་མོ་ཧོར་ལ་བསྐོན། །ཉ་ཆེན་སྤྲུལ་ནས་
གྲུ་ཤོག་བརླག །དེ་རྗེས་ཧོར་ཡུལ་ཐན་གྱིས་བཀང་། །
ཐེའུ་རང་མོ་མ་བྱེ་རིས་མནན། །འཇང་གི་མོ་མས་མགོ་
བོ་བསྐོར། །དེ་རྗེས་འཛོམ་པ་སྤུན་གསུམ་སྤྲུལ། །ཧོར་རྗེ་
སྤྲེལ་མགྱོགས་ཁྲི་ཡིས་བརྡབ། །སྲོག་གི་ཁུག་པ་བཅུ་་་་
བདུན་བཅད། །དེ་རྗེས་བཙན་ཐེལ་གསུམ་ལ་སྤྲུལ། །བླ་
མཆོད་བདུད་ཡིག་དར་མ་གསུམ། །དཔུང་དམག་སུམ་་
བརྒྱ་ཆམས་ལ་ཕབ། །དེ་རྗེས་ཇ་བའི་སྒེར་ལ་སྤྲུལ། །བླ་ཉ་
ཀླུ་ཐེལ་ལ་སོགས་བཏུལ། །མགར་བའི་བུ་ཆུང་ཐང་རྙེད་ )
སྤྲུལ། །ལྕགས་ཁང་དགྲ་ལྷའི་ཁྲ་ཚང་བཟུང་། །ཤེད་ཆེན་ པོ་
ཀླད་པའི་ཞོ་ཕུད་མཆོད། །འཆང་ལྷ་གཡའ་རིའི་ངོས་སུ་
མནན། །ལྕགས་ཚ་ཤ་དམར་སྟག་ལ་གཟན། །དེ་ནས་་་
ཕུང་རྒན་གཉའ་སྒ་བསྟད། །དགྲ་གཟུགས་ལིང་ག་བླ་
གྲིས་གཏུབས། །སྟོབས་ཆེན་བྱ་ལྤགས་བྲག་ལ་བརྒྱངས། །
ཤན་པ་ཁྱི་རྒོད་ལྕགས་ཀྱིས་བཀོལ། །ཨ་རྒོད་ཀ་བའི་་ ་
183



གཏིང་དུ་མནན། །ཐང་རྩེ་མེ་ཏོག་རྒྱན་དུ་བླངས། །
དམར་ནག་བཅུ་གཉིས་ཐང་དཀར་སྒྲོ། །གླིང་དཀར་་་་་
མདའ་མོའི་རྒྱན་ལ་བླངས། །རྒྱལ་རབས་ཞེ་དགུའི་་་་་
ལོངས་སྤྱོད་ནོར། །སྨུག་པོ་གདོང་གི་གཡང་དུ་བླངས། །
བྱེས་སོང་སེང་ཆེན་བསམ་དོན་འགྲུབ། །བཀྲ་ཤིས་་་་
རྟགས་བརྒྱད་རྒྱལ་རྟགས་ངོམས། །གཞི་འདུག་དགྲ་མེད་
ལོངས་སྤྱོད་འཕེལ། །བཀྲ་ཤིས་རྫས་བརྒྱད་མདུན་དུ་བཀྲ། །
གཞི་བྱེས་འཛོམ་པའི་དགའ་སྐྱིད་བདེ། །བདེ་ལེཊ་ཕུན་
སུམ་ཚོགས་པར་ཤོག །གོ་ན་རྣ་བའི་བུ་རམ་གྱིས། །མ་གོ་
གླུ་ལ་འབྲེལ་བ་མེད། |pས་ག། 13 པ་
ཅེས་གསུངས་ཤིང་རྒྱལ་བློན་འབངས་སྡེ་ཀུན་བདུད་དགྲའི་གཡུལ་ལས་་་
རྒྱལ་ཞིང་གཞི་བྱེས་གོ་རུ་འཛོམས་པའི་དགའ་སྟོན་འཆི་བ་མེད་པའི་དཔལ་ལ་
འགྲན་པ་ལྟ་བུ་ཞིག་མཛད། ཤན་པ་ཁྱི་གྲལ་དུ་བཏགས་ཡོད་པ་ལ་སྲས་པོ་དགྲ་
ལྷ་རྩེ་རྒྱལ་དེས་ཤན་པའི་ཡ་ཐོད་ལ་ཁྱི་བྲིས། ཁྱི་འབོད་བྱས། གོག་པོར་འགྲོར་་་
བཅུག་སྟེ་ལས་གུར་ལ་བསྐོར་བ་དགུ་བརྒྱབ། ལྟོ་ཁྱི་ཕོར་དུ་བླུག ཧོར་གི་སྐྱག་ཁྱི་
རྔ་མཐོ་ད་ཞེ་སྤྲོ་ཨེ་བྱུང་། ཁུ་བོ་སེང་ཆེན་གྱི་བཀའ་མིན་ན་ཁྱོད་དེ་རིང་གསོད་
པ་ལས་མེད་ཀྱང་དགེ་རྩ་རྒྱལ་པོའི་བཀའ་ཡི་ཚེ་ཐར་དུ་བཏང་བ་ཡིན་པས་གླིང་
སྒར་མཐའ་སྲུངས་ཤིག་གསུངས་ཏེ་ཤ་ལན་ཁྲེལ་གྱིས་བླངས་པས། ཕོ་བརྒྱ་་་་
མཚོན་གྱིས་བསད་པ་ལས་མི་གཅིག་ཁྲེལ་གྱིས་བསད་པ་ཐུ་ཟེར་བའི་དཔེ་ལྟར་
184



བྱུང་ངོ༌། །དེ་ནས་སྤྱི་དཔོན་རོང་ཚ་ཁྲ་རྒན་དེ་ཡར་བཞེངས་ཏེ་བྱི་རུའི་བུམ་པ་
ཚེ་ཆང་གི་བཀང་བ་བཀྲ་ཤིས་བཅུད་གཡང་འཁྱིལ་བའི་ནོར་བུ་དེ་མཛོད་དར་
དཀར་པོ་ཡུག་གཅིག་གིས་བཏགས་ནས་གླུ་འདི་བླངས་སོ། །
གླུ་ཨ་ལ་ཨ་ལ་ཨ་ལ་རེད། །ཐ་ལ་ངག་གི་འགུགས་ལུགས་
རེད། །འཆི་མེད་བདག་པོ་ཚེ་ཡི་ལྷ། །གསོལ་བ་འདེབས་
སོ་བྱིན་གྱི་རློབས། །ས་འདིའི་ས་ངོ་མ་ཤེས་ན། །གླིང་་་་
དཀར་པོ་གཞི་བྱེས་འཛོམ་པའི་ས། །ཧོར་སེར་པོ་བྲན་དུ་
ཁོ ལ་བའི་ས། །དགྲ་ལྷའི་དཔའ་ཐང་གོང་མ་རེད། །ང་་་
འདྲའི་ང་ངོ་མ་ཤེས་ན། །གངས་དཀར་ཡག་བརྟན་
བརླིང་ཏི་སེའི་གངས། །རི་རྫ་རྒྱུད་མ་ཆད་རྨ་རྫ་སྒང༌། །
མི་མ་འགྱུར་སྤྱི་དཔོན་ཁྲ་རྒན་ཡིན། །དེ་ནས་སེང་ཆེན་
རིན་པོ་ཆེ། །གླིང་དཀར་རྒྱ་མཚོའི་ནོར་བུ་ལགས། །དེ་་་
རིང་ལྷ་ཉིན་དཀར་པོ་ལ། །དགུང་ནས་ཉི་ཟླ་སྐར་གསུམ་
འཛོམས། །བར་སྣང་གཟའ་དང་རྒྱུ་སྐར་དར། །ཉི་མ་མེ་
བཞིའི་འགྲུབ་སྦྱོར་འགྲིགས། །ས་ལ་རྩི་སྨན་འབྲུ་དྲུག་
རྒྱས། །གླིང་དཀར་གཞི་བྱེས་གོ་རུ་འཛོམས། །ཕར་རྒོལ་
གུར་དཀར་ཆམས་ལ་ཕབ། །རིན་ཆེན་མཛོད་མ་་་་་
གཡང་དུ་བླངས། །བདུད་སྡེ་ལྷ་འབངས་བྲན་དུ་བཀོལ། ། །
185



ཀ་ལེགས་པའི་རྟེན་འབྲེལ་འགྲིགས་དུས་འདིར། །རིན་་་ – བ
ཆེན་བྱེ་རུའི་བུམ་པ་འདི། །འཆི་མེད་མགོན་པོས་བྱིན་་
གྱིས་བརླབས། །ནང་ནི་ཚེ་གཡང་བཅུད་ཀྱིས་གཏམས། །
གྲུབ་པའི་རྒྱལ་མོས་བདག་ལ་གནང་། ། དགོས་དགུ་་་་
འབྱུང་བའི་ཡིད་བཞིན་ནོར། །དར་དཀར་དགྲ་ལྷའི་
དཔའ་དར་བཅས། །དེ་རིང་སེང་ཆེན་རྗེ་ལ་འབུལ། །མི་
ཤིགས་རྡོ་རྗེའི་སྐུ་སྲོག་བརྟན། །མི་འགྱུར་སྐུ་ཚེ་གཡུང་་་
དྲུང་བཀྲ། །མི་ནུབ་མངའ་ཐང་རྒྱལ་མཚན་བརྗིད། །
འཛམ་གླིང་བདེ་བའི་བཀྲ་ཤིས་ཤོག །གསེར་ཁྲི་གདོང་་
ལྔས་བཏེགས་པའི་སྟེང༌། །འཇམ་དབྱངས་མི་རྗེའི་་ཡ་
གཟུགས་འཛིན་པ། །དུས་གསུམ་རྒྱལ་བའི་ཐུགས་ཀྱི་སྲས། །
འཁོར་ལོས་སྒྱུར་རྒྱལ་སེང་ཆེན་དཔོན། །རྫུ་འཕྲུལ་་་
འཁོར་ལོ་རིན་པོ་ཆེ། །དད་པའི་སྐྱེ་རྒུ་དབང་དུ་སྡུད། །
མཁྱེན་རབ་ནོར་བུ་རིན་པོ་ཆེ། །འགྲོ་བའི་རེ་བ་ཡིད་་་
བཞིན་སྐོང་། །ཤེས་རབ་བཙུན་མོ་རིན་པོ་ཆེ། །སེམས་་་
ལྡན་ཡང་དག་ལམ་ལ་སྦྱོར། །བློ་གྲོས་བློན་པོ་རིན་པོ་ཆེ།།
འགྲོ་དྲུག་གདུལ་བྱ་ཐབས་ཀྱིས་འདུལ། །དཔའ་རྩལ་་་
དམག་དཔོན་རིན་པོ་ཆེ། །ཕས་རྒོལ་བདུད་ཀྱི་དཔུང་་་
186



ར་ཚོགས་འཇོམས། །སྟོབས་ལྡན་གླང་པོ་རིན་པོ་ཆེ། །ནག་ 1:|:
ཕྱོགས་བདུད་དགྲ་རྨིང་ནས་བརླག །ཐུགས་བསྐྱེད་རྟ་་
མཆོག་རིན་པོ་ཆེ། །འགྲོ་ཀུན་བདེ་བའི་གནས་སུ་འཕེན།།
རིན་ཆེན་བདུན་ལྡན་གླིང་དཀར་རྒྱལ། །མི་འདའ་རྟག་
པར་བཞུགས་སུ་གསོལ། །འབུམ་པ་གངས་ལ་དུང་སེང་
འགྱིང་། །ཆེ་རྒྱུད་ནགས་ལ་རྒྱ་སྟག་འཕྱོ། །འོམ་བུའི་སྤྲིན་
ནས་གཡུ་འབྲུག་ལྡིར། །མུ་བའི་མཁའ་ལ་ཁྱུང་ཆེན་ལྡིང་།།།
སྡེར་བཞིའི་རྦ་རླབས་རབ་འཕྱོ་ཞིང་། །དཔའ་ཐུལ་ཀླུ་་་
རྒྱལ་རོལ་བའི་གནས། །བདེ་སྐྱིད་རིན་ཆེན་གཏམས་་་་
པའི་གླིང༌། །སྐྱེས་མཆོག་ནོར་བུ་བཞུགས་པའི་ཡུལ། །
གླིང་དཀར་བཀྲ་ཤིས་རྒྱ་མཚོ་འདི། །བསྐལ་བའི་བར་དུ་
བརྟན་གྱུར་ཅིག །བཀྲ་ཤིས་བུམ་པ་བཟང་པོ་ནས། །
བཀྲ་ཤིས་འདོད་དགུ་འབྱུང་བར་ཤོག །བཀྲ་ཤིས་དཔག་
བསམ་ལྗོན་ཤིང་ལ། །བཀྲ་ཤིས་ལོ་འབྲས་ཕྱུག་པར་ཤོག །
བཀྲ་ཤིས་སྐྱིད་པའི་ཉི་མ་ཤར། །བཀྲ་ཤིས་འཛམ་གླིང་་
བདེ་བར་ཤོག །བཀྲ་ཤིས་རྒྱལ་བསྟན་རྒྱལ་མཚན་བརྗིད།།
བཀྲ་ཤིས་ས་གསུམ་ཁྱབ་པར་ཤོག །
ཅེས་བཀྲ་ཤིས་རྟེན་འབྲེལ་ལེགས་པའི་གླུ་ཞུས་དེ་ལྟར་ཕུལ་ཏེ་ཉིན་བཅུ་་་
187



གསུམ་གྱི་བར་དེར་དགྲ་ལྷ་དགྱེས་པའི་མདའ་རྩེད། ཕོ་ལྷ་དགའ་བའི་གླུ་གར།
འབངས་སྡེ་སྤྲོ་བའི་བྲོ་ར་སོགས་རྩེད་མོ་ཁོ་ན་མཛད་ཅིང་གཏང་རག་བསང་་་
བརྔན་གྱི་དགྲ་ལྷའི་ངོ་སོ་བསྟོད་དེ་གླིང་དཀར་མི་རེས་གླུ་རེ་བླངས། རྟ་རེས་་་་
འགྲོས་རེ་བཏང་། སྐྱིད་པའི་ཉི་མ་ཤར་ཏེ་བཞུགས་པར་གདའ་ལགས་སོ། །
འཛམ་གླིང་གེ་སར་རྒྱལ་པོའི་རྣམ་ཐར་ལས་ཧོར་འདུལ་གྱི་རྟོགས་པ་བརྗོད་པ་
གཡུལ་རྒྱལ་ལྷ་ཡི་རྔ་སྒྲ་ཞེས་བྱ་བ་རེ་ཞིག་རྫོགས་པར་གྱུར་པ་ཡིན་ལགས། །
1:|:ཀན། །ཀ་པ་ 1:21:|:
ནས་ །
་་ ་
:
་ བ ར པ
ལ
་
188



༡༣༡)ཀ་ མཇུག་བྱང་། དེ་ལས་ཁོལ་
དེ སླར་སྨྲས་པ། དོ་དམ་
སྲས་བཅས་རྒྱལ་བའི་ཐུགས་རྗེ་ཕྲིན་ལས་ནི། །
མཛེས་བརྗིད་དགྲ་ལྷའི་གཟུགས་སུ་ལྷུན་གྲུབ་པ། ། ལང་
འཛམ་གླིང་ཕན་བདེ་ཉི་མ་གསལ་མཛད་རྗེ། ། དོན་
སེང་ཆེན་ནོར་བུ་དགྲ་འདུལ་རྒྱལ་གྱུར་ཅིག ། 21:
མཉམ་ཉིད་ཞི་བ་ཆེན་པོའི་ཐུགས་ལྡན་ཡང་། ། མ་
གདུལ་དཀའི་སྣང་ངོར་དཔའ་གཏུམ་རྔམ་པའི་ཚུལ། །
རབ་འཇིགས་ཞལ་གྱི་སྤྲིན་ནག་སྡུད་པ་དང༌།། ༢ དང་
ཆབས་ཅིག་ཕྲིན་ལས་ཐོག་མདས་བདུད་སྙིང་གཏོར། ། ༩ ༡༡
སྐྱེ་འགྲོའི་བདེ་སྐྱིད་སྣང་བ་འགོག་བྱེད་པའི། ། 2 1:|:ཀྱི ང བ
ནག་ཕྱོགས་བདུད་ཀྱི་ཚང་ཚིང་འཁྲུགས་པ་ལ། །
གང་གིས་དྲག་ཤུལ་མཛད་པའི་མེ་ཆེན་གྱིས། །
མིང་གི་ལྷག་མར་བྱས་པའི་རྒྱལ་རྔ་བརྡུང༌།།
དེ་ལྟའི་ངོ་མཚར་ཟེར་ཕྲེང་དྲ་བ་ཅན།།
རྣམ་ཐར་རྟོགས་བརྗོད་ནོར་བུའི་རྒྱལ་པོ་འདི། །
དད་པའི་རྒྱལ་མཚན་རྩེ་རུ་ལེགས་མཆོད་ན། །



ཡིད་ལ་བསམ་དགུའི་རེ་བ་སྐོངས་མཛོད་ཀྱེ།།
བདག་ཡིད་རབ་བླུན་ཕྱུགས་ཀྱི་རྗེས་འགྲོ་བས། །
ཚུལ་འདིར་མ་རྟོགས་ནོངས་པའི་དྲི་མ་ཀུན། །
ཡེ་ཤེས་སྤྱན་ལྡན་གླིང་དཀར་རྗེ་ཡི་དྲུང༌། ། | ད།
སྙིང་ནས་བཤགས་སོ་ཚངས་པའི་དབུགས་དབྱུང་སྩོལ། །
དགེ་བའི་རླུང་གིས་རྒུད་པའི་ཆུ་འཛིན་གཏོར།། ཁྲི་
བདེ་སྐྱིད་ཉི་མའི་འོད་ཀྱིས་འཛམ་གླིང་ཁྱབ། ། རྒྱུ་དང་
བཀྲ་ཤིས་རྫོགས་ལྡན་གསར་པའི་དགའ་སྟོན་ངོམས། ། |rg
སྲིད་གསུམ་སྐྱེ་རྒུ་བདེ་བའི་རྒྱུར་གྱུར་ཅིག །
ཅེས་རྣམ་ཐར་གཡུལ་རྒྱལ་ལྷ་ཡི་རྔ་སྒྲ་ཞེས་བྱ་བ་འདི་མཆེད་པོ་དམ་པ་་་
གང་གིས་བསྐུལ་ངོར་བྲིས་པ་ཡིན་ལགས། ་ ས་རྦ་དཱ་ཀ་ལྱཱ་ཎཾ་བྷ་ཝན་ཏུ། དགེ་་་
ཞིང་བཀྲ་ཤིས་པར་གྱུར་ཅིག ལྷ་རྒྱལ་ལོ། ཨ་ཧིས་ཧིས། ཨ་ཧིས་ཧིས། ཨ་ཧིས་་
ཧིས། 12) ན ག་པ་ ་ ་ ་
1:|:ཀྱི ང བ བ བ བ ལ་བ :
190



དཔེ་སྒྲིག་འགན་ཁུར་པ། དགེ་འདུན།
མདུན་ཤོག་མཛེས་རིས་འགོད་མཁན། མེ་ཏིང་ཁེ།
གླིང་རྗེ་གེ་སར་རྒྱལ་པོའི་སྒྲུང་།
ཧོར་འདུལ་གཡུལ་རྒྱལ་ལྷའི་རྔ་སྒྲ།
ཟླ་གསལ་གྱིས་བསྒྲིགས་པ།
སི་ཁྲོན་མི་རིགས་དཔེ་སྐྲུན་ཁང་གིས་བསྐྲུན།
སི་ཁྲོན་ཞིང་ཆེན་ཞིན་ཧྭ་དཔེ་ཚོང་ཁང་གིས་བཀྲམས།
ཕི་ཤན་ཤིས་ཕུ་པར་འདེབས་བཟོ་གྲྭས་དཔར། །
དཔེ་རྟགས། ISBN7-5409-2136-6/I• 362
དཔེ་རིན་སྒོར 8. 50



ਨਹਾ ਵਾਧਾ
ABਸ ਲਾਈਨ 'BA -
ਗਏ
ਵਿਚ ਕਿ
ਏਸਈ ਸਕ



责任编辑:
更登
封面设计:梅定开
格萨尔王传——降伏白帐魔王
达色编写
四川民族出版社出版发行
(成都盐道街三号)
四川省新华书店经销
西南冶金地新印制广印
开本 850x118 印张 6. 5 字數 127千
1999年1月第一版 1999年1月第一次印刷
印数1—500 ,
书号:ISBN7-5409-2136-61,362(民文)
定价:8.50 元



ISBN 7-5409-2136-6
ISBN7-5409.2136-6
1-362 8.500
9"787540 921361">
